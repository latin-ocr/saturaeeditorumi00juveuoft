5 4 IVVENALIS

illa tamen grauior quac cum discumbere coepit

435 laudat Vergilium, periturae ignoscit Elissae,
committit uates et comparat, inde Maronem
atque alia parte in trutina suspendit Homerum.
cedunt grammatici, uincuntur rhetores, omnis
turba tacet, nec causidicus nec praeco loquetur,

440 altera nec mulier: uerborum tanta cadit uis,
tot pariter pelues ac tintinnabula dicas
pulsari. iam nemo tubas, nemo aera fatiget3
una laboranti poterit succurrere Lunae.
inponit finem sapiens et rebus honestis3

445 nam quae docta nimis cupit et facunda uideri
crure tenus medio tunicas succingere debet,
caedere Siluano porcum, quadrante lauari.
non habeat matrona, tibi quae iuncta recumbit,
dicendi genus, aut curuum sermone rotato

450 torqueat enthymema, nec historias sciat omneS‚
sed quaedam ex libris et non intellegat. odi
hanc ego quae repetit uoluitque Palaemonis artem
seruata semper lege et ratione loquendi
ignotosque mihi tenet antiquaria uersus

455 nec curanda uiris. opicae castiget amicae
uerba: soloecismum liceat fecisse marito.

nil non permittit mulier sibi, turpe putat nil,

cum uirides gemmas collo circumdedit et cum
auribus extentis magnos commisit elenchos.

460 intolerabilius nihil est quam femina diues.
†interea foeda aspectu ridendaque multo
pane tumet facies aut pinguia Poppaeana

442 nemo aera P, atque aera Ψ 455 uiris ΣΨ, mihi P interpunxi :
uulgo continuant. opicae alicuius amicae uerba uiris curanda esse cui in mentem
uenire potuit? haec nec curanda uiris (id est, aliasque res uirorum cura indignas)
sic superioribus adiecta sunt ut Ouid. her. VI 93 et quae nescierim melius. quam-
quam haud scio an uerius sit quod Postgatius meeum eommunicauit haee (ita
unus Rupertii) curanda uiris? castiget Ribbeckius, castigat ΡΨ 459
extentis PAU, extensis Ψ, uide XII 5 et 68 460 del. Paldamus 461-463
post 466 posuit Maduigius, lacunam ante 461 statuit Guil. Schulzius3 fortasse
scribendum est diues l in terris. foeda collatis VIII 37, x 279, XIII 126, Mart.
x 32 6, Prop. 11 17 9, Hor. epist. 11 2 157

