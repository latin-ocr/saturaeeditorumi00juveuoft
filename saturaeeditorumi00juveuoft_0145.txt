SATVRA XI 1 Ο 3

argenti grauis et pecorum agrorumque capacem?
talibus a dominis post cuncta nouissimus exit
anulus, et digito mendicat Pollio nudo.
non praematuri cineres nec funus acerbum

45 luxuriae, sed morte magis metuenda senectus.
hi plerumque gradus: conducta pecunia Romae
et coram dominis consumitur3 inde, ubi paulum
nescio quid superest et pallet faenoris auctor,
qui uertere solum, Baias et ad ostrea currunt.

50 cedere namque foro iam non est deterius quam
Esquilias a feruenti migrare Subura.
ille dolor solus patriam fugientibus, illa
maestitia est, caruisse anno circensibus un0.
sanguinis in facie non haeret gutta, morantur

55 pauci ridiculum et fugientem ex urbe pudorem.

experiere hodie numquid pulcherrima dictu,

Persice, non praestem uitae †sed moribus et re,
si laudem siliquas occultus ganeo, pultes
coram aliis dictem puero sed in aure placentas.

60 nam, cum sis conuiua mihi promissus, habebis ·
Euandrum, uenies Tirynthius aut minor illo
hospes, et ipse tamen contingens sanguine caelum, Α
alter aquis, alter flammis ad sidera missus.
fercula nunc audi nullis ornata macellis.

65 de Tiburtino ueniet pinguissimus agro
haedulus et toto grege mollior, inscius herbae
necdum ausus uirgas humilis mordere salicti,
qui plus lactis habet quam sanguinis, et montani
asparagi, posito quos legit uilica fuso.

70 grandia praeterea tortoque calentia faeno
oua adsunt ipsis cum matribus, et seruatae

55 et fugientem G aliique, Prisc. G.L.K. 11 p. 389 et 111 p. 361, effugientem
PAFL, fugientem O'I'U 57 uitae P, uita Ψ sed. A, fl* P (quadrant
uestigia in sed), nec Ψ, uel GUp. tibi uel quoque Buechelerus, optime ad senten-
tiam; at apparet opinor emendationem in illo sed niti debere, quod cum omni
sensu careat coniectura nasci uix potuit, potuerunt nec et uel 58 si PSA,
sed Ψ 62 contingens PAG'I'U, contingit FLO

