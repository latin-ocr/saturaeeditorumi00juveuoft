35

40

45

50

55

SATVRA XIV 1 2 5

sic natura iubet: uelocius et citius nos
corrumpunt uitiorum exempla domestica, magnis
cum subeant animos auctoribus. unus et alter
forsitan haec spernant iuuenes, quibus arte benigna
et meliore luto finxit praecordia Titan,

sed reliquos fugienda patrum uestigia ducunt

et monstrata diu ueteris trahit orbita culpae.
abstineas igitur damnandis; huius enim uel

una potens ratio est, ne crimina nostra sequantur
ex nobis geniti3 quoniam dociles imitandis
turpibus ac prauis omnes sumus, et Catilinam
quocumque in populo uideas, quocumque sub axe,
sed nec Brutus erit Bruti nec auunculus usquam.
nil dictu foedum uisuque haec limina tangat
intra quae pater es, procul, a procul inde puellae
lenonum et cantus pernoctantis parasiti.

maxima debetur puero reuerentia, si quid

turpe paras3 nec tu pueri contempseris annos,
sed peccaturo obstet tibi filius infans,

nam si quid dignum censoris fecerit ira
quandoque et similem tibi se non corpore tantum
nec uultu dederit, morum quoque filius et qui
omnia deterius tua per uestigia peccet,

corripies nimirum et castigabis acerbo

clamore ac post haec tabulas mutare parabis.
unde tibi frontem libertatemque parentis,

cum facias peiora senex uacuumque cerebro

iam pridem caput hoc uentosa cucurbita quaerat?

33 subeant Ψ, subuant Γ, subeunt P aliique; at semper magnis auctoribus
animos subeunt exempla domestica animos Ψ, animus F, animis P 34
spernant Ψ, spernat Τ, sperant PS 38 damnandis huius enim ΡΟ et ut
uidetur U, damnis huiusce etenim Ψ 43 usquam Ψ, umquam Psu

45 pater es Cramerus, ubi filios habes Σ, pater est ΡΨ, puer est A flor.
Parisina ah Cramerus, ac PFOT, hac AGL, de U nihil enotatum habeo

49 obstet P Laur. xxxw 42 aliique, abstet ut uidetur U, obsistet ¹1¹,

obsistat Ψ 51 quandoque P Brit. 11672 flor. Parisina, quandoquidem Ψ
52 quoque PFTU, tibi AGLO qui PT aliique, cum Ψ (de U nihil enotatum

habeo)

