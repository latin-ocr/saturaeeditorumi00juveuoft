SATVRA I 5

sportula quid referat, quantum rationibus addat,
quid facient comites quibus hinc toga, calceus hinc est
120 et panis fumusque domi? densissima centum
quadrantes lectica petit, sequiturque maritum
languida uel praegnas et circumducitur uxor.
hic petit absenti nota iam callidus arte
ostendens uacuam et clausam pro coniuge sellam.
125 ‘ Galla mea est,' inquit, ‘citius dimitte. moraris?
profer, Galla, caput. noli nexare, quiescet’
ipse dies pulchro distinguitur ordine rerum:
sportula, deinde forum iurisque peritus Apollo
atque triumphales, inter quas ausus habere
130 nescio quis titulos Aegyptius atque Arabarches,
cuius ad effigiem non tautum meiiere fas est.
a< ³4< 24< 4 ἧς
uestibulis abeunt ueteres lassique clientes
uotaque deponunt, quamquam longissima cenae
spes homini3 caulis miseris atque ignis emendus.
135 optima siluarum interea pelagique uorabit
rex horum uacuisque toris tantum ipse iacebit.
nam de tot pulchris et latis orbibus et tam
antiquis una comedunt patrimonia mensa.
nullus iam parasitus erit. sed quis ferat istas
140 luxuriae sordes? quanta est gula quae sibi totos
ponit apros, animal propter conuiuia natum}
poena tamen praesens, cum tu deponis amictus
turgidus et crudum pauonem in balnea portas.

126 quiescaet P, quiescit Vind. Ψ 131 meiere Vind. Ψ Prisc. G.L.K.
11 p. 495, Eutyches ib. v p. 476, mengere P conflatum ex manere (hoc
est meiiere, uide 111 185, vn 80) et meyere (hoc est meiere), mingere cod.
mus. Brit. 30861 aliique, quod imperite arreptum uidi inter 131 et 132
excidisse uersus aliquot qui ordinem rerum persecuti sint et clientes cum patrono
ad uestibula reduxerint manifestum est. Hirschfeldus, qui solus hic attendit,
*127-131 post 111 130 traiecit, ubi nihil agunt. ceterum Friedlaenderus p. 56 ed.
suae in der Thac inquit qiebt es . . . im Teaet des Juvenal . . . keine Libcloen,
diuino, ut opinor, instinctu uaticinatus, nam rationem non attulit 134 caulis
P vind„ caules Ψ 143 crudum vind. Ψ Phocas G.L.K. v p. 426, schol.
Persii 111 98, crudus P Paris. 9345

