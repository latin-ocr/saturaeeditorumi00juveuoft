SATVRA VI 6 1

liuida materno seruent adipata ueneno.
mordeat ante aliquis quidquid porrexerit illa
quae peperit, timidus praegustet, pocula papas.
fingimus haec altum satura sumente coturnum

635 scilicet, et finem egressi legemque priorum
grande Sophocleo carmen bacchamur hiatu,
montibus ignotum Rutulis caeloque Latino?
nos utinam uani. sed clamat Pontia ‘ feci,
confiteor, puerisque meis aconita paraui,

640 quae deprensa patent: facinus tamen ipsa peregi?
tune duos una, saeuissima uipera, cena?
tune duos? ‘ septem, si septem forte fuissent?
credamus tragicis quidquid de Colchide torua
dicitur et Procne3 nil contra conor. et illae

645 grandia monstra suis audebant temporibus, sed
non propter nummos. minor admiratio summis
debetur monstris, quotiens facit ira nocentes
hunc sexum et rabie iecur incendente feruntur
praecipites, ut saxa iugis abrupta, quibus mons

650 subtrahitur cliuoque latus pendente recedit:
illam ego non tulerim quae conputat et scelus ingens
sana facit. spectant subeuntem fata mariti
Alcestim et, similis si permutatio detur,
morte uiri cupiant animam seruare catellae.

655 occurrent multae tibi Belides atque Eriphylae
mane, Clytaemestram nullus non uicus habebit.

632 et 633 om. PG 635 et finem egressi PAPGU, egressi et finem LOT
640 tamen ipsa ita dictum est ut tamen Herculeae manus Ouid. fast. 11 311
sq., aurea pellebant tepidos umbracula soles, Ι quae tamen Herculeae sustinuere
mnus, id est, quamquam Herculis manus erant, tamen, quod minime expectari
potuit, umbracula sustinuerunt 643 tragicis PAPGU, magicis LOT 644
proene GO'I', progne PALU, progenae F 647 nocentes PG'I', nocentem Ψ,
erasus U 648 et rabie Ψ, et rabiem F, rabiem PG, uide 652 inpen-
dere Pr 649 650 significatur mons cuius summa pars magis promineat
quam inferiores, Anglice a beetliny clzff3 unde quae cadunt saxa non per cliuum
uoluuntur sed recta linea ad terram praecipitantur 652 fata. Ψ schol. Stat.
Theb. VI 381, et fata P, et fama G, uide 648 656 mane ΡΨ et man. 2 Ο,
mm* 0, mene Brit. 15600. mane domo cum emis, ut ait Catullus 80 3 ; quam-
quam fortasse scribi praestat ‘mille

