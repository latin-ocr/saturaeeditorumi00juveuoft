28 IVVENALIS

et qui uulturibus seruabat uiscera Dacis
Fuscus marmorea meditatus proelia uilla,
et cum mortifero prudens Veiiento Catullo,
qui numquam uisae flagrabat amore puellae,
115 grande et conspicuum nostro quoque tempore monstrum,
caecus adulator dirusque, a ponte, satelles,
dignus Aricinos qui mendicaret ad axes
blandaque deuexae iactaret basia raedae.
nemo magis rhombum stupuit3 nam plurima dixit
120 in laeuom conuersus, at illi dextra iacebat
belua. sic pugnas Cilicis laudabat et ictus
et pegma et pueros inde ad uel-aria raptos.
non cedit Veiiento‚ sed ut fanaticus oestro
percussus, Bellona, tuo diuinat et ‘ingens
125 omen habes ³ inquit ‘ magni clarique triumphi.
regem aliquem capies, aut de temone Britanno
excidet Aruiragus. peregrina est belua: cernis
erectas per terga sudes ἲ ’ hoc defuit unum
Fabricio, patriam ut rhombi memoraret et annos.
130 ‘ quidnam igitur censes? conciditur ἓ ’ ‘ absit ab illo
dedecus hocf Montanus ait, ‘testa alta paretur
quae tenui muro spatiosum colligat orbem.
debetur magnus patinae subitusque Prometheus.
argillam atque rotam citius properate3 sed ex hoc
135 tempore iam, Caesar, figuli tua castra sequantur?
uicit digna uiro sententia. nouerat ille
luxuriam inperii ueterem noctesque Neronis

113 uellento P, ueiento Ψ, uegento Vind., uide 123 116 ordo est dirusque
satelles diqnus qui a ponte mendicaret, nisi potius subest mendum, nam hyperbata
apud quenalem nec multa sunt nec dura, Π 115 sq. Claudius, audi, lquae
tulerit, XIV 144 arbusta et, densa, montem, qui canet oliua 120 laeuum Vind.
Ψ, laeuo P (unde -uom Hermannus), laeuam Brit. 15 B XVII flor. Parisina, ad
sinistram Σ 123 uellento Ρ, uelaento Vind., ueiento Ψ, uide 113 et 111 185

12⁷ excidet. P Vind. TU, excidit Ψ 128 perj‘ in P Vind. Ψ, uide Mart. xx
101 17, ubi ter perfida pars codicum, pars perfidiam huius saturae u. 59 ut ante
ur excidit in PT, v 154 tur ante par in P. dorsuales pinnae, quas sudium
nomine significari apparet, in terqa erigi non possunt, cum sint in tergo ; laterales
autem in rhombo perparuae sunt neque ullam habent cum sudibus similitudinem

135 figuli P Vind. Ψ, tigidi F, tegulae Τ et ut uidetur 1. 136 uincit. S .

