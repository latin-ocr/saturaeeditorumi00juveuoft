110

115

120

125

130

135

SATVRA XIII 1 1 9

sic animum dirae trepidum formidine culpae
confirmat, tunc te sacra ad delubra uocantem
praecedit, trahere immo ultro ac uexare paratus.
nam cum magna malae superest audacia causae
creditur a multis fiducia. mimum agit ille
urbani qualem fugitiuus scurra Catulli:
tu miser exclamas, ut Stentora uincere possis,
uel potius quantum Gradiuus Homericus, ‘ audis,
Iuppiter, haec nec labra moues, cum mittere uocem
debueris uel marmoreus uel aeneus? aut cur
in carbone tuo charta pia tura soluta
ponimus et sectum uituli iecur albaque porci
omenta? ut uideo, nullum discrimen habendum est
effigies inter uestras statuamque Vagelli.'

accipe quae contra ualeat solacia ferre
013 qui nec cynicos nec stoica dogmata legit
a cynicis tunica distantia, non Epicurum
suspicit exigui laetum plantaribus horti.
curentur dubii medicis maioribus aegri:
tu uenam uel discipulo committe Philippi.
si nullum in terris tam detestabile factum
ostendis, taceo, nec pugnis caedere pectus
te ueto 1100 plana faciem contundere palma,
quandoquidem accepto claudenda est ianua damno,
et maiore domus gemitu, maiore tumultu,
planguntur nummi quam funera3 nemo dolorem
fingit in hoc casn, uestem diducere summam
contentus, uexare oculos umore coacto:
ploratur lacrimis amissa pecunia ueris.
sed si cuncta uides simili fora plena querella,
si decies lectis diuersa parte tabellis
uana superuacui dicunt chirographa ligni

107 confirmat FGLU et (in Sang„ non in Pith.) S, confirmant PAO'l',
cmffimm Hermannus 119 uagelli ZFGU, agelli PS, bacilli ALO‘I·
123 suspicit PFGU, suscipit ΔΙ..οΤ 131 dolorem PAGU, dolores PLO'I'

132 hoc casu PSGOU, occasu AFL'I· diducere PALOT, deducere FGU
136 parte PAFGU, in parte LO'I', uide vu 156

