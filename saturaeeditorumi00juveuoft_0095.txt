SATVRA VI 5 3

405 dicet quis uiduam praegnatem fecerit et quo
mense, quibus uerbis concumbat quaeque, modis quot.
instantem regi Armenio Parthoque cometen
prima uidet, samam rumoresque illa recentis
excipit ad portas, quosdam facit3 isse Niphaten

410 in populos magnoque illic cuncta arua teneri
diluuio, nutare urbes, subsidere terras,
quocumque in triuio cuicumque est obuia, narrat.
nec tamen id uitium magis intolerabile quam quod
uicinos humiles rapere et concidere loris

415 †exortata solet. nam si latratibus alti
rumpuntur somni ‘fustes huc ocius' inquit
‘ adferte ' atque illis dominum iubet ante feriri,
deinde canem. grauis occursU, taeterrima uultu
balnea nocte subit, conchas et castra moueri

420 nocte iubet, magno gaudet sudare tumultu,
cum lassata graui ceciderunt bracchia massa
callidus et cristae digitos inpressit aliptes
ac summum dominae femur exclamare coegit.
conuiuae miseri interea somnoque fameque

425 urguentur. tandem illa uenit rubicundula, totum
oenophorum sitiens, plena quod tenditur urna
admotum pedibus, de quo sextarius alter
ducitur ante cibum rabidam facturus orexim,
dum redit et loto terram ferit intestino.

4:30 marmoribus riui properant, aurata Falernum
peluis olet3 nam sic, tamquam alta in dolia longus
deciderit serpens, bibit et uomit. ergo maritus
nauseat atque oculis bilem substringit opertis.

4οἸ cometem P, item 409 Niphatem, utrobique obsequente Buechelero:
superest ut eadem auctoritate vn 87 recipiatur Aqauem 410 arua Ψ, arma
P 413 quod Ψ, quae P, quo Schraderus. quae ex Pithoeano auide arrepto
editores unam paragraphen in duas particulas discerpserunt, quarum alteri finis,
alteri principium deest. nam quae nocte demum balnea subit (u. 419) quid luce
egerit scire cupimus; et apparet quae uu. 413-33 narrantur eandem audaciam
redolere quae u. 399 commemorata est 415 exortata P Paris 9345, exhortata.
cod. Vallae, exarata G, exorata Ψ, royata Σ 429 et loto terram P aliique,
et terram loto Ο, et luto terram A, et terram luto Ψ, terramque luto F

430 aurata. Ps, aut lata Ψ

