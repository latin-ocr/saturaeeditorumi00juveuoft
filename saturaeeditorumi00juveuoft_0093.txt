SATVRA VI 5 1

his clunem atque latus discunt uibrare magistris,
0 20 quicquid praeterea scit qui docet. haud tamen illi
semper habenda fides: oculos fuligine pascit
distinctus croceis et reticulatus adulter.
suspectus tibi sit, quanto uox mollior et quo
saepius in teneris haerebit dextera lumbis.
0 25 hic erit in lecto fortissimus3 exuit illic
personam docili Thais saltata Triphallo.
quem rides? aliis hunc mimum! sponsio fiat:
purum te contendo uirum, contendo: fateris,
an uocat ancillas tortoris pergula? noui
ο 30 consilia et ueteres quaecumque monetis amici,
‘ pone seram, cohibe? sed quis custodiet ipsos
custodes, qui nunc lasciuae furta puellae
hac mercede silent? crimen commune tacetur.
prospicit hoc prudens et ab illis incipit uxor.
366 sunt quas eunuchi inbelles ac mollia semper
oscula delectent et desperatio barbae
et quod abortiuo non est opus. illa uoluptas
summa tamen, quom iam calida matura iuuenta
370 inguina traduntur medicis, iam pectine nigro.
ergo expectatos ac iussos crescere primum
testiculos, postquam coeperunt esse bilibres,
tonsoris damno tantum rapit Heliodorus.

25 lecto Postgatius, tecto Ο 26 aut exuit personam Thais pro Thais,
quae nihil nisi persona est, exuitur positum est, quod loquendi genus ad Manil.
1 539 illustraui adlatis exemplis quale est Prop. 1v 11 31 altera maternos
exaequat turba Libones (id est altera turba, materni Libones, Scipionibus paterm's
exaequatur), aut T'hais saltata Triphallo pro Triphallzcs qai Thaida saltauit
accipiendum est, quemadmodum Verg. Aen. ΧΙ 268 deuictam Asiam subsedit
adulter pro deuictorem Asiae, Ouid. trist. 1 9 10 nullus ad amissas ibit amicus
opes pro eum qui opes amiserit 27 interpunxi 31 cohibe Ψ uersu 347,
cohibes hic Ο custodiet ΡΨ 11. 347, custodiat hic 0 32 33 qui nunc
. . . tacetur adfert Σ ad 348. ceterum Buecheler-o (Mus. Rhen. an. 1899 pp.
484-8) et Friedlaendero (Deutsche Litteraturzeitung an. 1903 pp. 1346 sq.)‚
quenalis editoribus huius aetatis celeberrimis eisdemque interpolationuni
patientissimis, hi XXXIV uersus, quia ipsi eos non expediebant, subditiui uisi
sunt ; quod ne ex hominum memoria excidat, quantum potero, perficiam

369 quom Ribbeckius, uide 111 37, quod ΡΨ, quando calida Schraderus
371 expectatos Ψ, spectatos P metro uix patiente. idem mendum vx 274
et fortasse vn 22 373 damno tantum P, tantum damno Ψ

