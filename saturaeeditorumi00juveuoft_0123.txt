SATVRA VIII 8 1

perditus ut dubitet Senecam praeferre Neroni?
cuius supplicio non debuit una parari
simia nec serpens unus nec culleus unus.
215 par Agamemnonidae crimen, sed causa facit rem
dissimilem. quippe ille deis auctoribus ultor
’ patris erat caesi media inter pocula, sed nec
Electrae iugulo se polluit aut Spartani
sanguine coniugii, nullis aconita propinquis
220 miscuit, in scaena numquam cantauit Orestes,
Troica non scripsit. quid enim Verginius armis
debuit ulcisci magis aut cum Vindice Galba,
quod Nero tam saeua crudaque tyrannide fecit?
haec opera atque hae sunt generosi principis artes,
225 gaudentis foedo peregrina ad pulpita cantu
prostitui Graiaeque apium meruisse coronae.
maiorum effigies habeant insignia uocis,
ante pedes Domiti longum tu pone Thyestae
syrma uel Antigones aut personam Melanippes,
230 et de marmoreo citharam suspende colosso.
quid, Catilina, tuis natalibus atque Cethegi
inueniet quisquam sublimius? arma tamen uos
nocturna et flammas domibus templisque paratis,
ut bracatorum pueri Senonumque minores,
235 ausi quod liceat tunica punire molesta.
sed uigilat consul uexillaque uestra coercet,
hic nouus Arpinas, ignobilis et modo Romae
municipalis eques, galeatum ponit ubique

221 uerginius Ψ, uirgilius Ps 223 facetiarum lepori officere mihi uidetur
quod Peyraredus, quid ΡΨ 224 hae sunt PAG, haec sunt U, de quo
uide ad vt 259, illae sunt F, illae LOT 225 cantu PGU Prisc. G.L.K. 11 p.
419, saltu Ψ 229 antigenes Ψ, antigonae PF aut Hermannus, tu Ψ,
om. Ρ. ordo est Thyestae syrma uel personam Antiymzes aut Melanippes
melanippes Paris. 9345, menalippes Ψ, menalippe P, menalippis U, menalippi
ΣΡ. quenalis quomodo nomina feminina Graeca in e exeuntia inclinauerit non
ignorant editores (legerunt enim VII 6 Ayanippes, v1 72 Autonoes, VI 156
Beronices, xv 21 Circes, 11 111 et XIV 263 Cybeles, XI 124 Syenes, V111 197
Thymeles), sed prae Pithoeani amore obliuiscuntur 233 paratis P aliique,
parastis Ψ 235 autsi PS, aussi Ribbeckius

G

