SATVRA ΙΙ 1 1

quod nec in Assyrio pharetrata Sameramis orbe
maesta nec Actiaca fecit Cleopatra carina.

110 hic nullus uerbis pudor aut reuerentia mensae,
hic turpis Cybeles et fracta uoce loquendi
libertas et crine senex fanaticus albo
sacrorum antistes, rarum ac memorabile magni
gutturis exemplum conducendusque magister.

115 quid tamen expectant, Phrygio quos tempus erat iam
more superuacuam cultris abrumpere carnem?
quadringenta dedit Gracchus sestertia- dotem
cornicini, siue hic recto cantauerat aere3
signatae tabulae, dictum ‘feliciter‚' ingens

120 cena sedet, gremio iacuit noua nupta mariti.

ο proceres, censore opus est an haruspice nobis?
scilicet horreres maioraque monstra putares,

si mulier uitulum uel si bos ederet agnum?
segmenta et longos habitus et flammea sumit

125 arcano qui sacra ferens nutantia loro
sudauit clupeis ancilibus. o pater urbis,
unde nefas tantum Latiis pastorilms? unde
haec tetigit, Gradiue, tuos urtica nepotes ,ἲ
traditur ecce uiro clarus genere atque opibus uir,

130 nec galeam quassas nec terram cuspide pulsas
nec quereris patri. uade ergo et cede seueri
iugeribus campi, quem neglegis. ‘officium cras
primo sole mihi peragendum in ualle Quirini?

108 sameramis Ps Vind„ ut scre solent optimi codices Latini, nescio
quam recte, samiramis ΟΠ, semiramis Ψ asyria . . . urbe Vind. sicut
coniecerat Hadrianus Valesius 111 turpis P Vind. Ψ, turpes Τ Paris.
9345. turpis nom. plur., obsceni, ut xm 224 acerrimis, xxv 300 uclantis;
nam Cybeles et loquendi libertas non magis Latinum est quam Suetonii et Caesarum
uitae; haec autem oratio, turpis Cybeles et libertas et sene-2· (et turpis Cybeles
libertas et t. O. senex), ne humana quidem uidetur. scribi potest turpi: ’ἰη-
quinata uox Genucii cuiusdam Matris magnae Galli commemoratur Val. Max.
VII 7 6, uide etiam Appul. met. V111 26 chorus cinaedorzcm . . . fracta et effeminata
uoce 116 abrumpere ΡΨ, abscisdere Vind„ abscindere L, abscidere Brit.
15600 Laur. xxxn' 42 aliique, Claud. in Eutr. 1 280 ‘inguinis et reliquum
Phrygiis abscidere (al. abscindere) mzlcrazs 130 nec quereris patri nec terram
cuspide quassas Prisc. G.L.K. 111 p. 275 et :326 133 ualle Σ vind. Ψ, ualle
colle Ps

