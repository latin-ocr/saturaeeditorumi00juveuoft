1 O Ο IVVENALIS

concussere ambae. mulier saeuissima tunc est
cum stimulos odio pudor admouet. elige quidnam
330 suadendum esse putes cui nubere Caesaris uxor
destinat. optimus hic et formonsissimus idem
gentis patriciae rapitur miser extinguendus
Messalinae oculis3 dudum sedet illa parato
flammeolo Tyriusque palam genialis in hortis
335 sternitur et ritu decies centena dabuntur
antiquo, ueniet cum signatoribus auspex.
haec tu secreta et paucis commissa putabas?
non nisi legitime uult nubere. quid placeat dic.
ni parere uelis, pereundum erit ante lucernas3
340 si scelus admittas, dabitur mora paruula, dum res
nota urbi et populo contingat principis aurem.
dedecus ille domus sciet ultimus: interea tu
obsequere imperio, si tanti uita dierum
paucorum. quidquid leuius meliusque putaris,
345 praebenda est gladio pulchra haec et candida ceruix.
nil ergo optabunt homines? si consilium uis,
permittes ipsis expendere numinibus quid
conueniat nobis rebusque sit utile nostris.
nam pro iucundis aptissima quaeque dabunt di,
350 carior est illis homo quam sibi. nos animorum
inpulsu et caeca magnaque cupidine ducti
coniugium petimus partumque uxoris, at illis
notum qui pueri qualisque futura sit uxor.
ut tamen et poscas aliquid uoueasque sacellis

331 formons- ex F 338 dic placeat quid fior. Sang. 339 erit PAr
exit. G, derit (et pereupum) F, est Ψ 343 si Ψ, sit PG 344 leuius
meliusque septem Rupertii, leuius meliusue A, leuiusque P, melius leuiusque
Ψ 351 magma et per se languet et mire post caeca adicitur: scribendum
uidetur aut uana (cui coniecturae nullum praesidium peto ex eis quae Σ adno-
tauit caeco siue uano desiderio) aut praua, quod cum in parua corruptum esset,
ut VIII 33 prauam in paruam, pronum erat coniectare may‘na; uide Classical
Review uol. XVII p. 309 ubi parua queror restitui pro magma queror in Ciris
uersu 441. prorsus simile est quod accidit in Mart. 1x 88 2, ubi cum pro cepisti
scriptum esset coepisti, hoe, quia sententiae aduersabatur, in contrariae signifiea-
tionis uerbum desisti mutatum est ducti ΡΨ, capti Ο flor. Parisina aliique

354 ut tamen et PGU, at tamen ut Ψ

