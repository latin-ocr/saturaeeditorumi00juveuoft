1 1 2 IVVENALIS

sed postquam iacuit planum mare, tempora postquam
prospera uectoris fatumque ualentius euro
et pelag0‚ postquam Parcae meliora benigna

65 pensa manu ducunt hilares et staminis albi
lanificae, modica nec multum fortior aura
uentus adest, inopi miserabilis arte cucurrit
uestibus extentis et, quod superauerat unum,
uelo prora suo. iam deficientibus austris

70 spes uitae cum sole redit. tum gratus Iulo
atque nouercali sedes praelata Lauino
conspicitur sublimis apeX‚ cui candida nomen
scrofa dedit, laetis Phrygibus mirabile sumen
et numquam uisis triginta clara mamillis.

75 tandem intrat positas inclusa per aequora moles
Tyrrhenamque pharon porrectaque bracchia rursum
quae pelago occurrunt medio longeque relinqunt
Italiam: non sic †igitur mirabere portus
quos natura dedit. sed trunca puppe magister

80 interiora petit Baianae peruia cumbae
tuti stagna sinus, gaudent ubi uertice raso
garrula securi narrare pericula nautae.

ite igitur, pueri, linguis animisque fauentes
sertaque delubris et farra inponite cultris

62—64 ordo est postquam aectoris prospera tempora fatumque ualentiora
ficerunt quam eurus et pelayus: uide VI 571, XVI 4, Manil. 111 510-559 63
uectoris ΡΨ, uectores FO, uectori ex corr. 1. et Hadr. Valesius fortasse uere

64 benigna Ψ, benignae PAL 68 extensis Ψ, uide vr 549 70 tum Ψ,
tunc PA aliique 73 mirabile Ψ, miserabile PSA, utrumque agnoscit Σ,
uide Verg. Aen. V111 81 mirabile ‘monstrum 76 rursum P aliique, rursus Ψ

77 occurrunt Ψ Seru. Aen. x 693, currunt PSA relinqunt ex P

78 igitur, cui particulae hic et xvr 18 editores nullam notionem subicere
uidentur, sententiam peruertit. quid enim? quia portus Ostiensis in mare
procurrit, idcircone non sic mirabimur naturales portus in mare et ipsos procur-
rentes? immo quia hic manu faetus est. itaque iyitur significare uidetur ob
eausam ‘nusquam commemoratam, quam uim particulae lexicographis consignan-
dam commendo. aptam sententiam efficiet similis, quod inter sic et ‘mir-
non minus facile excidere potuit quam 1 85 ex Pithoeano timor ; sed alia conici

possunt, uelut ullos. casu factum puto ut iqitur, hoc est ᾗ, in Burn. 192
omissum sit 81 tuti stagna sinus P aliique et ut uidetur U, tuti stacta
sinus G, tunoi stagna sinus A, tune stagnante sinu Ψ ubi Ψ, ibi PAF

