45

50

55

60

65

SATVRA' XV

peruigilique toro, quem nocte ac luce iacentem
septimus interdum sol inuenit. horrida sane
Aegyptos, sed luxuria, quantum ipse notaui,
barbara famoso non cedit turba Canopo.

adde quod et facilis uictoria de madidis et
blaesis atque mero titubantibus. inde uirorum
saltatus nigro tibicine, qualiacumque

unguenta et flores multaeque in fronte coronae:
hinc ieiunum odium. sed iurgia prima sonare
incipiunt, animis ardentibus haec tuba rixae.
dein clamore pari concurritur, et uice teli

saeuit nuda manus. paucae sine uulnere malae,
uix cuiquam aut nulli toto certamine nasus
integer. aspiceres iam cuncta per agmina uultus
dimidios, alias facies et hiantia ruptis

ossa genis, plenos oculorum sanguine pugnos.
ludere se credunt ipsi tamen et puerilis

exercere acies, quod nulla cadauera calcent.

et sane quo tot rixantis milia turbae,

si uiuunt omnes? ergo acrior impetus, et iam
saxa inclinatis per humum quaesita lacertis
incipiunt torquere, domestica seditioni

tela, nec hunc lapidem, qualis et Turnus et Aia-x,
uel quo Tydides percussit pondere coxam
Aeneae, sed quem ualeant emittere dextrae

illis dissimiles et nostro tempore natae.

nam genus hoc uiuo iam decrescebat Homero,
terra malos homines nunc educat atque pusillos3
ergo deus, quicumque aspexit, ridet et odit.

a deuerticulo repetatur fabula. postquam
subsidiis aucti, pars altera promere ferrum

post 43 desinit Bob. 44 interdum PSATU, interea PGLO

137

44—48

horrida . . . titubantibus del. Franckius 46 turba PT, ripa Ψ, οΑΝοΡο.

Latina ripa Σ 47 madidis om. P 52 interpunxit Marklandus

quo ΡΟ aliique, quod Ψ 64 seditioni Σ et Hadr. Valesius, seditione ΡΨ

61

65 qualis et Ρ, quales et 0 ut uidetur, qualis e G, quali se A'r et (e ex corr.)
L, qualis se F, qualem uel U

