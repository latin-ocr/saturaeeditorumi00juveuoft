SATVRA XIV 1 3 3

et Cereris licet et Cybeles aulaea relinquas:
tanto maiores humana negotia ludi.

265 an magis oblectant animum iactata petauro
corpora quique solet rectum descendere funem,
quam tu, Corycia semper qui puppe moraris
atque habitas, coro semper tollendus et austro,
perditus ac similis sacci mercator olentis,

270 qui gaudes pingue antiquae de litore Cretae
passum et municipes Iouis aduexisse lagonas?
hic tamen ancipiti figens uestigia planta
uictum illa mercede parat, brumamque famemque
illa reste cauet : tu propter mille talenta

275 813 centum uillas temerarius. aspice portus
et plenum magnis trabibus mare: plus hominum est iam
in pelago. ueniet classis, quocumque uocarit
spes lucri, nec Carpathium Gaetulaque tantum
aequora transiliet, sed longe Calpe relicta

280 audiet Herculeo stridentem gurgite solem.
grande operae pretium est, ut tenso folle reuerti
inde domum possis tumidaque superbus aluta,
Oceani monstra et iuuenes uidisse marinos.
non unus mentes agitat furor. ille sororis

285 in manibus uultu Eumenidum terretur et igni,
hic boue percusso mugire Agamemnona credit
aut Ithacum: parcat tunicis licet atque lacernis,
curatoris eget qui nauem mercibus implet

265 —uro in fine om. P 269 del. Hermannus ac similis* ac uilis PU
aliique, a. siculis Ψ. perditus intellegunt audaae, uilis adiectiuo nullam inueniunt
significationem quae non aut alienissima sit (uelut contemptus) aut uim faciat
sermoni Latino (uelut tuam ipse salutem parui pendens). mihi perditus pro con-
fectus, similis pro concolor (uide Hor. epod. 10 6 pallor luteus, Verg. buc. 1v
44 croceo luto, Ciris 317 Corycio luto) positum uidetur, ut conferri possit Seu.
ep. 108 37 rector nauigii attonitus et immitam. melius sane et apertius
Martialis VI 77 8 quaeque uehit similem belua niqra Libyn et ΧΠ 31 6 quae-
que ρετ-ἐι similes candida turris aues, ubi similitudo additis niqra et candida
adiectiuis definitur: a quenalis sententia non sine excusatione aberrauit Σ haec
adnotans, uel ex sententia tali: tu fetide, si tamen sic scripsit ac non potius
mercis . . . em sentinae alita fetidae. de hoc loco iam dixi in praef. ad Manil. 1,
p. xxxvi 270 pingue PAPTU, pingui GLO 277 uocarit om. P

287 lacernis ΡΨ, lacertis AG

