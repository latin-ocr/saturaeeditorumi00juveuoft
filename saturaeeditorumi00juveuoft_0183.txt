SATVRA XV 1 4 1

145 atque exercendis pariendisque artibus apti
sensum a caelesti demissum traximus arce,
cuius egent prona et terram spectantia. mundi
principio indulsit communis conditor illis
tantum animas, nobis animum quoque, mutuus ut nos

150 adfectus petere auxilium et praestare iuberet,
dispersos trahere in populum, migrare uetusto
de nemore et proauis habitatas linquere siluas,
aedificare domos, laribus coniungere nostris
tectum aliud, tutos uicino limine somnos

155 ut conlata daret fiducia, protegere armis
lapsum aut ingenti nutantem uulnere ciuem,
communi dare signa tuba, defendier isdem
turribus atque una portarum claue teneri.
sed iam serpentum maior concordia. parcit

160 cognatis maculis similis sera3 quando leoni
fortior eripuit uitam leo? quo nemore umquam
expirauit aper maioris dentibus apri?

Indica tigris agit rabida cum tigride pacem
perpetuam, saeuis inter se conuenit ursis.

165 ast homini ferrum letale incude nefanda
produxisse parum est, cum rastra et sarcula tantum
adsueti coquere et marris ac uomere lassi
nescierint primi gladios extendere fabri.
aspicimus populos quorum non sufficit irae

170 occidisse aliquem, sed pectora, bracchia, uoltum
crediderint genus esse cibi. quid diceret ergo
uel quo non fugeret, si nunc haec monstra uideret,

145 pariendis ΟΠ sicut coniecerat Buechelerus, ÷÷÷÷÷÷iendis P, rapiendis Regin.
2029 Brit. 11998, capiendis ΨΡ 154 limine Ψ, limite PA 155 conl- ex
rou, colata. P 166 et PAOTU. ac FGL 168 nescierint PAG, nescierunt
S aliique, nescierant (a. corr. ex u) flor. Sang, neseierent U, nescirent Ψ Seru.
georg. 11 539 extendere P fior. Sang. AT. extundere Ψ Seruius, excudere 0
aliique 170 uoltum ex U, uoltu P 171 crediderint ΡΨ, crediderant flor.
Sang., crediderunt alii paenultima contra quenalis usum correpta. aspicimus
populos quorum non sufficit irae occidisse aliquem: res manifesta. aspicimus
populos qui crediderint pectora etc. (senus esse cibi: hoc est quos credidisse
colliyimus

