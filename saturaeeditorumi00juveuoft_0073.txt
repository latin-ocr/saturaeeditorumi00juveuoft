SATVRA V 3 1

40 uel, si quando datur, custos adfixus ibidem,
qui numeret gemmas, ungues obseruet acutos.
da ueniam: praeclara illi laudatur iaspis.
nam Virro, ut multi, gemmas ad pocula transfert
a digitis, quas in uaginae fronte solebat
45 ponere zelotypo iuuenis praelatus Iarbae.
tu Beneuentani sutoris nomen habentem
siccabis calicem nasorum quattuor ac iam
quassatum et rupto poscentem sulpura uitro
si stomachus domini feruet uinoque ciboque,
50 frigidior Geticis petitur decocta pruinis:
non eadem uobis poni modo uina querebar?
uos aliam potatis aquam. tibi pocula cursor
Gaetulus dabit aut nigri manus ossea Mauri
et cui per mediam nolis occurrere noctem
55 cliuosae ueheris dum per monumenta Latinae:
fios Asiae ante ipsum, pretio maiore paratus
quam fuit et Tulli census pugnacis et Anci
et, ne te teneam, Romanorum omnia regum
friuola. quod cum ita sit, tu Gaetulum Ganymedem
60 respice, cum sities. nescit tot milibus emptus
pauperibus miscere puer; sed forma, sed aetas
digna supercilio: quando ad te peruenit ille?
quando rogatus adest calidae gelidaeque minister?
quippe indignatur ueteri parere clienti
65 quodque aliquid poscas et quod se stante recumbas.
[maxima quaeque domus seruis est plena superbis.
ecce alius quanto porrexit murmure panem
uix fractum, solidae iam mucida frusta farinae,
quae genuinum agitent, non admittentia morsum.
70 sed tener et niueus mollique siligine fictus

42 illi P flor. Sang. aliique, illic Ψ et ut uidetur Vinci„ fortasse recte, sed
datiuum (auro siue poculo) defendere uidetur Cyaneis XV 20. de brachylogia
laudatur iaspis pro est iasJJiS, laudari solita uide Verg. Aen. 1 109, V1 106 sq.,
Madu. emend. Liu. xxxi 2 6 51 del. Pinzgerus 63 post 64 ponunt Po

63 rogatus P Vind. Ao, uocatus Ψ 66 del. Heinriehius ’το fictus A
Brit. 15600 et 15 Β xviii, factus vind. Ψ, illud in hoc corr. aut P aut p

