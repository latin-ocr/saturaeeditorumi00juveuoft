LIBER TERTIVS

SATVRA VI Ι

Et spes et ratio studiorum in Caesare tantumg
solus enim tristes hac tempestate Camenas
respexit, cum iam celebres notique poetae
balneolum Gabiis, Romae conducere furnos

5 temptarent, nec foedum alii nec turpe putarent
praecones fieri, cum desertis Aganippes
uallibus esuriens migraret in atria Clio.
nam, si Pieria quadrans tibi nullus in umbra
ostendatur, ames nomen uictumque Machaerae

10 et uendas potius commissa quod auctio uendit
stantibus, oenophorum, tripedes, armaria, cistas,
Alcithoen Pacci, Thebas et Terea Fausti.
hoc satius quam si dicas sub iudice ‘ uidi’
quod non uidisti, faciant equites Asiani

15 †quamquam et Cappadoces faciant equitesque Bithyni
altera quos nudo traducit gallica talo.
nemo tamen studiis indignum ferre laborem
cogetur posthac, nectit quicumque canoris
eloquium uocale modis laurumque momordit.

20 hoc agite, 0 iuuenes. circumspicit et stimulat uos

3 celebres notique PAG, noti celebresque Ψ 8 umbra PGU, arca Ψ
11 tripedes P, tripodes Ψ, ripides F 12 Alcithoen G, Alchitoen O, Alcitheon
P, Alcinoen similiaue Ψ pacci P, p seruauit S, bachi uel bacchi Ψ 15 del.
Pinzgerus que om. F, post faciant posuit F. V. Fiitzschius‚ meliore oratione,
numeris uix minus prauis, υ ψ - Ι υ υ - Ι - - -; molosso enim hexametrum
claudenti quenalis aut monosyllabum praeponit aut tetrasyllabum 16 gallica.
PSGU, gallia Ψ 20 ο om. P uos PFG, nos Ψ

63

