1 0 4 IVVENALIS

parte anni quales fuerant in uitibus uuae,
Signinum Syriumque pirum, de corbibus isdem
aemula Picenis et odoris mala recentis

75 nec metuenda tibi, siccatum frigore postquam
autumnum et crudi posuere pericula suci.
haec olim nostri iam luxuriosa senatus
cena fuit. Curius paruo quae legerat horto
ipse focis breuibus ponebat holuscula, quae nunc

80 squalidus in magna fastidit compede fossor,
qui meminit calidae sapiat quid uolua popinae.
sicci terga suis rara pendentia crate
moris erat quondam festis seruare diebus,
et natalicium cognatis ponere lardum

85 accedente noua, si quam dabat hostia, carne.
cognatorum aliquis titulo ter consulis atque
castrorum imperiis et dictatoris honore
functus ad has epulas solito maturius ibat
erectum domito referens a monte ligonem.

90 cum tremerent autem Fabios durumque Catonem
et Scauros et Fabricium, rigidique seueros
censoris mores etiam collega timeret,
nemo inter curas et seria duxit habendum
qualis in Oceani fluctu testudo nataret

81 uolua ex PG 82 crate ALOU, grate PSFGT 85 dabat PAGU, daret.
PLOT carne AL, carnem ΡΨ 91 fabricium ΡΣΘ, fabricios& rigi-
dique Ψ, postremo P. de hoc loco dixi in praefatione ad Manilii librum 1,
p. xxxv 93 seria sibi duxit habendam P. habendam qui receperunt, eadem
opera sibi adsciscere debuerunt, ut orationi conuenirent numeri. Latinum
est owstz‘, qualis sit Alai-celius, item Latinum nosti Marcellum, qualis sit,
sublato e pendenti interrogatione subiecto, ut uerbi primarii obiectum fiat3
hoc tertium, inter seria duco habendam, qualis testudo natet, cuius linguae sit
nescio, in quo cum non praecipiatur substantiuum sed suo loco rectoque casu
positum adsit, deest plane quo illud habendam referatur. relinquitur ut
qualis relatiuum sit, id quod aperte dicit Weidnerus, et oratio eam formam
habeat quae est in Plaut. cure. 433 detur, quam istic emi uirqinem. itaque
haec sententia erit : nemo inter seria habendam duxit testudinem similem alterius
testudinis quam in Oceani fluctu natare sciebat putabatua 94 ocean-i Ψ, oceano
ΡΑ aliique, quod mendum u. 113 spernunt, hic arripiunt editores, Pithoeano
emancipati. scilicet quia mare Oceanus appellatur id mare cui nomen est Oceano,
propterea fluctus Oceanus appellari potest is fluctus qui in summo Oceano excita-
tur. itaque posthac, quemadmodum urbem Romam, item curiam Romam dicemus

