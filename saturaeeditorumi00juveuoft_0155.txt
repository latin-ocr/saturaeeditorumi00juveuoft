SATVRA XII 1 1 3

85 ac mollis ornate focos glaebamque uirentem.
iam sequar et sacro, quod praestat, rite peracto

inde domum repetam, graciles ubi parua coronas
accipiunt fragili simulacra nitentia cera.
hic nostrum placabo Iouem Laribusque paternis

90 tura dabo atque omnis uiolae iactabo colores.
cuncta nitent, longos erexit ianua ramos
et matutinis operatur festa lucernis.
neu suspecta tibi sint haee, Coruine, Catullus,
pro cuius reditu tot pono altaria, paruos

95 tres habet heredes. libet expectare quis aegram
et claudentem oculos gallinam inpendat amico
tam sterili3 uerum haec nimia est inpensa: coturnix
nulla umquam pro patre cadet. sentire calorem
si coepit locuples Gallitta et Pacius orbi,

100 legitime fixis uestitur tota libellis
porticus, existunt qui promittant hecatomben,
quatenus hic non sunt nec uenales elephanti,
nec Latio aut usquam sub nostro sidere talis
belua concipitur, sed furua gente petita

105 arboribus Rutulis et Turni pascitur agro,

Caesaris armentum nulli seruire paratum
priuato, siquidem Tyrio parere solebant
Hannibali et nostris ducibus regique Molosso
horum maiores ac dorso ferre cohortis,

110 partem aliquam belli, et euntem in proelia turrem.
nulla igitur mora per Nouium, mora nulla per Histrum
Pacuuium, quin illud ebur ducatur ad aras
et cadat ante Lares Gallittae uictima sola
tantis digna deis et captatoribus horum.

86 peracto ΣΨ, peractum PS 92 operatur Ψ Seru. Aen. 111 136,
operator F, operantur PA, operitur cod. R. Stephani 93 neu FLO sicut
coniecerat Schraderus, nec PAG'I'U, ne fragmentum Parisinum saec. X111 Beeri
spicil. qu. p. 38 sicut coniecerat Lachmannus 99 orbus A aliique 100
libellis ΡΒΨ, tabellis alii 101 promittant PSAG, promittunt Ψ 104
furua Ψ, niqra Σ, fulua PS flor. sang. Γ et ut uidetur A 110 belli PAGU,
bellique FLO'I' turrem PGU, turmam A aliique, turbam FLO'I' 111
nulla per histrum om. P 113 sola PFGU, sacra ALO'I'

Ι

