1 2 IVVENALIS

quae causa officii? ‘ quid quaeris? nubit amicus

135 nec multos adhibet? liceat modo uiuere, fient,
fient ista palam, cupient et in acta referri.
interea tormentum ingens nubentibus haeret
quod nequeant parere et partu retinere maritos.
sed melius, quod nil animis in corpora iuris

140 natura indulget: steriles moriuntur, et illis
turgida non prodest condita pyxide Lyde,
nec prodest agili palmas praebere luperco
uicit et hoc monstrum tunicati fuscina Gracchi,
lustrauitque fuga mediani gladiator harenam

145 et Capitolinis generosior et Marcellis
et Catuli Paulique minoribus et Fabiis et
omnibus ad podium spectantibus, his licet ipsum
admoneas cuius tunc munere retia misit.

esse aliquos manes et subterranea regna,

150 Cocytum et Stygio ranas in gurgite nigras,
atque una transire uadum tot milia cumba
nec pueri credunt, nisi qui nondum aere lauantur.
sed tu uera puta: Curius quid sentit et ambo
Scipiadae, quid Fabricius manesque Camilli,

155 quid Cremerae legio et Cannis consumpta iuuentus,
tot bellorum animae, quotiens hinc talis ad illos
umbra uenit? cuperent lustrari, si qua darentur
sulpura cum taedis et si foret umida laurus.
illic heu miseri traducimur. arma quidem ultra

160 litora quernae promouimus et modo captas
Orcadas ac minima contentos nocte Britannos,
sed quae nunc populi fiunt uictoris in 111110
non faciunt illi quos uicimus. et tamen unus
Armenius Zalaces cunctis narratur ephebis

138 nequeant P, nequeat 0, nequeunt Vind. Ψ 140 indulsit Vind.
moriuntur P Vind. Ao, morientur Ψ 146 catuli paulique P, catulis
paulisque Vind. Ψ 150 cocitum Liutprandus autapod. 5 8 esse aliquos
‘manes et subterranea regma ίιι quibus periuria puniantur, Cocz'tum etiam et
Stiqio ranas in ynryz'te niqra& et contum Σ vind. Ψ, et pontum Ps'ru
159 illic vind. GL. illue ATU et 111 litura breuioris uocis P, istinc Ο
161 ac P vind. Ψ, et Seru. Aen. 1⁷1 265 et duo Rupertii codices

