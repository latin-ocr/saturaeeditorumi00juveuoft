84 IVVENALIS

deprendas animi tormenta latentis in aegro
corpore, deprendas et gaudia3 sumit utrumque
20 inde habitum facies. igitur flexisse uideris
propositum et uitae contrarius ire priori.
nuper enim, ut repeto, fanum Isidis et Ganymedem
Pacis et aduectae secreta Palatia matris
et Cererem (nani quo non prostat femina templo ἲ)
25 notior Aufidio moechus scelerare solebas,
quodque taces, ipsos etiam inclinare maritos.

‘ utile et hoc multis uitae genus, at mihi nullum.
inde operae pretium. pingues aliquando lacernas,
munimenta togae, duri crassique coloris

30 et male percussas textoris pectine Galli
accipimus, tenue argentum uenaeque secundae.
fata regunt homines, fatum est et partibus illis
quas sinus abscondit. narn, si tibi sidera cessant,
nil faciet longi mensura incognita nerui,

35 quamuis te nudum spumanti Virro labello
uiderit et blandae adsidue densaeque tabellae
sollicitent, αὐτὸσ «γὰρ ἐφέλκεται ἄνδρα κίναιδοσ.
quod tamen ulterius monstrum quam mollis auarus?
“ haec tribui, deinde illa dedi, mox plura tulisti.''

40 computat et ceuet. ponatur calculus, adsint
cum tabula pueri3 numera sestertia quinque
omnibus in rebus, numerentur deinde labores.
an facile et pronum est agere intra uiscera penem
legitimum atque illic hesternae occurrere cenae?

45 seruus erit minus ille miser qui foderit agrum
quam dominum. sed tu sane tenerum et puerum te
et pulchrum et dignum cyatho caeloque putabas.

25 scelerare P, celebrare Ψ fortasse melius 26 quodque taces 1³er0,
quodque taceo U, quod taceo atque ALT 33 cessant PG aliique, cessent Ψ
(de U nihil enotatum habeo) 36 assidue A, adsiduae ΡΨ 37 auroc- γαρ
PG, αυτοῦ· ταρ U, corrupta Ψ εῲελκεται αναρα, κιναιὸοσ· U, ανδρα. κ. alii in
reliquis corrupti, εῲεακεται ανορα, κιναιδοσ· G, εῲεὸκετει αναγασιναιδοσ- P,
peiora Ψ 38 quid flor. Sang. 40—150 om. Γ 40 et ceuet GU, erasus P,
ceuet S, atque ceuet Lipsiensis Rupertii, atque cauet ΨΡ 41 numera Ψ,
numeras P 46 quam PG'I'U, non ALO tenerum PSAGT, tener LOU

