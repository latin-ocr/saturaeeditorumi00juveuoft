1 1 0 IVVENALIS

ducere, qui uexat nascenti robora cornu.

10 si res ampla domi similisque adfectibus esset,
pinguior Hispulla traheretur taurus et ipsa
mole piger, nec finitima nutritus in herba
laeta sed ostendens Clitumni pascua sanguis
et grandi ceruix iret ferienda ministro

15 ob reditum trepidantis adhuc horrendaque passi
nuper et incolumem sese mirantis amici.
nam praeter pelagi casus et fulminis ictus
euasit. densae caelum abscondere tenebrae
nube una subitusque antemnas inpulit ignis,

20 cum se quisque illo percussum crederet et mox
attonitus nullum conferri posse putaret
naufragium uelis ardentibus. omnia fiunt
talia, tam grauiter, si quando poetica surgit
tempestas. genus ecce aliud discriminis audi

25 et miserere iterum, quamquam sint cetera sortis
eiusdem pars dira quidem sed cognita multis
et quam uotiua testantur fana tabella
plurima: pictores quis nescit ab Iside pasci?
accidit et nostro similis fortuna Catullo.

30 cum plenus fluctu medius foret alueus et iam,
alternum puppis latus euertentibus undis,
arboris incertae, nullam prudentia cani

13 sanguis etiam Seru. Aen. vm 106 14 et grandi ceruix iretff iret et
grandi ceruix PA, item (sed magno pro qrcmdz') Seruii cod. Floriacensis, a post
et metri causa addunt Ψ et Seruii codices plerique eontra usum quenalis, quod
non legit. Σ, qui datiuum agnoscit interpretaturque sacerdoti. uerbum a librariis
in usitatam sedem retractum arbitror (uide quae ad u. 2 fragmenti saturae VI
Oxoniensis adnotaui), a poeta consulto postpositum (uide vr 205 Dacicus et
scripto radiat Germanicus auro). nam hoc sanquis iret nemo non accepturus
erat pro cruor flueret, quo sensu legitur Lucr. VI 1203 sanquis ibat, Ouid. her.
111 146 et xm 80 scmquz's eat, Luc. vu 176 uisus ire sanquis, Stat. Theb. lx
883 ibat sa71910is; itaque, ut appareret eundi uerbum pro πρὸσ βωμὸν πατεῖν
positum esse, iret alteri nominatiuo proxime subiectum est, qui dubitationem
excludit. haee lenior uidetur emendatio quam si scribatur sanquis Ι <cui so>ret
et 9. c. f. m. magno c. f. magistro Seruii codices, mag-istro Burn. 192 et unus
Rupertii 17 fulminis PS Brit. 30861, fluminis A, fulguris Ψ ictus Ps
Brit. 11672‚ ictum Ψ 18 euasit PF'I'U, euasi AGLO 29 del. Iahnius

32 arbori Lachmannus (et u. 33 conferret) incertae Po, incerta P, incerto

Ψ, incerti A

