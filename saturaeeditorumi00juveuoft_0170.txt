1 28 IVVENALIS

120 qui miratur opes, qui nulla exempla beati
pauperis esse putat: iuuenes hortatur ut illa
ire uia pergant et eidem incumbere sectae.
sunt quaedam uitiorum elementa, his protinus illos
inbuit et cogit minimas ediscere sordes3
125 mox adquirendi docet insatiabile uotum.
seruorum uentres modio castigat iniquo
ipse quoque esuriens, neque enim omnia sustinet umquam
mucida caerulei panis consumere frusta,
hesternum solitus medio seruare minutal
130 Septembri nec non differre in tempora cenae
alterius conchem aestiuam cum parte lacerti
signatam uel dimidio putrique siluro,
filaque sectiui numerata includere porri.
inuitatus ad haec aliquis de ponte negabit.
135 sed quo diuitias haec per tormenta coactas,
cum furor haut dubius, cum sit manifesta phrenesis,
ut locuples moriaris, egentis uiuere fato‘.2
interea, pleno cum turget sacculus ore,
crescit amor nummi, quantum ipsa pecunia creuit,
140 et minus hanc optat qui non habet. ergo paratur
altera uilla tibi, cum rus non sufficit unum,
et proferre libet fines maiorque uidetur
et melior uicina seges, mercaris et hanc et
arbusta et densa montem qui canet oliua.
145 quorum si pretio dominus non uincitur ullo,
nocte boues macri lassoque famelica collo
iumenta ad uiridis huius mittentur aristas
120 miratur ΡΣ, mirantur Ψ qui PU, hi Ψ, 111 F 121 putat PU,

putant Ψ hortatur ΡΨ, hortantur Lo Prisc. G.L.K. 11 p. 304. dissolutam
orationem conectet uel hortatus uel iuuenesque, nisi forte contempta Prisciani
auctoritate delendus est uersus 119 ina PFU, illam Ψ Prisc. 122 uia
PFU, uiam Ψ Prisc. pergant Ψ Prisc„ peragant P 124 nimias 0¹1·
125 del. Iahnius 128 frusta AOT et ex corr. L, frustra PFGU 131
conchem PSZ, conchen U, concham Ψ aestiuam PU, aestiua A, aestiui Ψ
134 negabit Ψ, negauit PS, negabat Ο 135 quod PSF 137 egenti AG
139 creuit PFTU, crescit flor. Sang. AGLO 145 pretio dominus PU,
dominus pretio Ψ 147 uiridis ex F huius om. 0, -es huius in ras. habet P
mittentur ATU, mitentur P, mittuntur FGLO

