106 IVVENALIS

120 at nunc diuitibus cenandi nulla uoluptas,
nil rhombus, nil damma sapit, putere uidentur
unguenta atque rosae, latos nisi sustinet orbis
grande ebur et magno sublimis pardus hiatu
dentibus ex illis quos mittit porta Syenes

125 et Mauri celeres et Mauro obscurior Indus,
et quos deposuit Nabataeo belua saltu
iam nimios capitique graues. hinc surgit orexis,
hinc stomacho uires3 nam pes argenteus illis,
anulus 111 digito quod ferreus. ergo superbum

130 conuiuam caueo, qui me sibi comparat et res
despicit exiguas. adeo nulla uncia nobis
est eboris, nec tessellae nec calculus ex hac
materia, quin ipsa manubria cultellorum
ossea. non tamen his ulla umquam obsonia fiunt

135 rancidula aut ideo peior gallina secatur.
sed nec structor erit cui cedere debeat omnis
pergula, discipulus Trypheri doctoris, aput quein
sumine cum magno lepus atque aper et pygargus
et Scythicae uolucres et phoenicopterus ingens

140 et Gaetulus oryx hebeti lautissima ferro
caeditur et tota sonat ulmea cena Subura.
nec frustum capreae subducere nec latus Afrae
nouit auis noster, tirunculus ac rudis 0111111
tempore et exiguae furtis inbutus ofellae.

145 plebeios calices et paucis assibus emptos
porriget incultus puer atque a frigore tutus,
non Phryx aut Lycius, non a mangone petitus
qui steterit magno: cum posces, posce Latine.

122 orbis ex G 128 uires PG aliique, bilis Ψ 130 comparat Ψ, com-
paret Ps, uide ad vn 185 137 aput ex PG'I' 139 phoenicopterus G, poni-
copterus P flor. Sang.‚ phoenix opterus Ψ 141 tota Om. P 142 capreae
ΣΨ, caprae P flor. Parisina Prisc. G. L. Κ. 11 p. 108 146 porriget Ψ, porrigit
PST 148 qui steterim* quales nendum care mancz'parii Σ, quis erit et Burn.
192 qui etiam VIII 148 contempto metro reliquias uerae lectionis seruauit, quis-
quam erit et ALO'I', quisquam erit in PSFGU. de corruptela dixi p. xxxviii
praefationis ad Manilii lib. Ι. et particula in sententia neganti uitiose abundat
ibi posita ubi aut nihil ponendum erat aut nedum. Pithoeani scripturam Iahnius

