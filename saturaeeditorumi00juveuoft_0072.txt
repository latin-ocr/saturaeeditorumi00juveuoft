3 Ο IVVENALIS

et tremere et sordes farris mordere canini?
primo fige loco, quod tu discumbere iussus
mercedem solidam ueterum capis officiorum.
fructus amicitiae magnae cibus: inputat hunc reX‚
15 et quamuis rarum tamen inputat. ergo duos post
si libuit menses neglectum adhibere clientem,
tertia ne uacuo cessaret culcita lecto,
‘ una simus ' ait. uotorum summa. quid ultra
quaeris? habet Trebius, propter quod rumpere somnum
20 debeat et ligulas dimittere, sollicitus ne
tota salutatrix iam turba peregerit orbem,
sideribus dubiis aut illo tempore quo se
frigida circumagunt pigri serraca Bootae.
qualis cena tamen 1 uinum quod sucida nolit
25 lana pati: de conuiua Corybanta uidebis.
iurgia proludunt, sed mox et pocula torques
saucius et rubra deterges uulnera mappa,
inter uos quotiens libertorumque cohortem
pugna Saguntina feruet commissa lagona.
30 ipse capillato diffusum consule potat
calcatamque tenet bellis socialibus uuam.
cardiaco numquam cyathum missurus amico
cras bibet Albanis aliquid de montibus aut de
Setinis, cuius patriam titulumque senectus
35 deleuit multa ueteris fuligine testae,
quale coronati Thrasea Heluidiusque bibebant
Brutorum et Cassi natalibus. ipse capaces
Heliadum crustas et inaequales berullo
Virro tenet phialas: tibi non committitur aurum,

24 quod Vind. Ψ, quo Po 31 32 interpunxi: uulgo uuam Ι cardiaco . . .
amiam· Ι cras, ut versus 33-37 nusquam pertineant. conuiua hodiernus cras
fortasse post talem cenam cardiacus erit; cui domi cubanti patronus Albanum
Setinumue bibens nullum cyathum missums est. cardiacis grauiter aegrotanti-
bus Plinius n.h. XXIII 50 et Celsus 111 19 uinum dari praecipiunt, et quidem
austerum3 Albana autem, austera quae sint, stomacho uel Falerno utiliora esse
dicit Plinius ib. 35, idem 36 Setina concoqui cibos cogere et plus austeritatis
Albano habere 38 Eliadum uel Aeliadum ΡΨ, Appiadum Vind. berullo
PS, berullos vind. Τ, beryllos peioraue Ψ

