1 3 4 IVVENALIS

ad summum latus et tabula distinguitur unda,

290 cum sit causa mali tanti et discriminis huius
concisum argentum in titulos faciesque minutas.
occurrunt nubes et fulgura: ‘ soluite funem '
frumenti dominus clamat piperisue coempti,

‘ nil color hic caeli, nil fascia nigra minatur}

295 aestiuum tonat.' infelix hac forsitan ipsa
nocte cadet fractis trabibus fluctuque premetur
obrutus et zonam laeua morsuque tenebit.
sed cuius uotis modo non suffecerat aurum
quod Tagus et rutila uoluit Pactolus harena

300 frigida sufficient uelantis inguina panni
exiguusque cibus, mersa rate naufragus assem
dum rogat et picta se tempestate tuetur.

tantis parta malis cura maiore metuque
seruantur: misera est magni custodia census.

305 dispositis praediues amis uigilare cohortem
seruorum noctu Licinus iubet, attonitus pro
electro signisque suis Phrygiaque columna
atque ebore et lata testudine. dolia nudi
non ardent cynici; si fregeris, altera fiet

310 cras domus, atque eadem plumbo commissa manebit.
sensit Alexander, testa cum uidit in illa
magnum habitatorem, quanto felicior hic qui
nil cuperet quam qui totum sibi posceret orbem
passurus gestis aequanda pericula rebus.

315 nullum numen habes, si sit prudentia: nos te,
nos facimus, Fortuna, deam. mensura tamen quae
sufficiat census, si quis me consulat, edam:
in quantum sitis atque fames et frigora poscunt,
quantum, Epicure, tibi paruis suffecit in hortis,

289 unda Acrem), uaeda P, uda FL, una Τ 293 ue PAG'I'U Prisc. G. L. K.

11 p. 205, que PLO coempti ΡΨ, coemptor AL Prisc. 295 hac U, ac P, at

Ψ, an Po 296 cadet Ψ, cadit PA aliique 300 uelantis ex P, uide xm 224
301 cibus in litura P 307 electro ¹111), eleon* P 310 aut G aliique

315 habes ΡΨ (corr. ex habet U) Lactantius diuin. inst. 111 29, abes A, abest

flor. Parisina aliique nos te PU Lactantius, sed te Ψ, sed nos AG 316

nos ΡΨ Lactantius, te AG. uide x 365 sq. 319 suffecit Ψ, sufficit PAU

