4 IVVENALIS

gaudia, discursus, nostri farrago libelli est.
et quando uberior uitiorum copia? quando
maior auaritiae patuit sinus? alea quando
hos animos? neque 6111111 loculis comitantibus itur
90 ad casum tabulae, posita sed luditur arca.
proelia quanta illic dispensatore uidebis
armigero! simplexne furor sestertia centum
perdere et horrenti tunicam non reddere seruo?
quis totidem erexit uillas, quis fercula septem
95 secreto cenauit auus? nunc sportula primo
limine parua sedet turbae rapienda togatae.
ille tamen faciem prius inspicit et trepidat ne
suppositus uenias ac falso nomine poscas:
agnitus accipies. iubet a praecone uocari
100 ipsos Troiugenas, nam uexant limen et ipsi
nobiscum. ‘ da praetori, da deinde tribuno.'
sed libertinus prior est. ‘ prior' inquit ‘ego adsum.
cur timeam dubitemne locum defendere, quamuis
natus ad Euphraten, molles quod in aure fenestrae
105 arguerint, licet ipse negem? sed quinque tabernae
quadringenta parant. quid confert purpura maior
optandum, si Laurenti custodit in agro
conductas Coruinus oues, ego possideo plus
Pallante et Licinis 2 ’ expectent ergo tribuni,
110 uincant diuitiae, sacro ne cedat honori
nuper in hanc urbem pedibus qui uenerat albis,
quandoquidem inter nos sanctissima diuitiarum
maiestas, etsi funesta pecunia templo
nondum habitat, nullas nummorum ereximus aras,
115 ut colitur Pax atque Fides, Victoria, Virtus
quaeque salutato crepitat Concordia nido.
sed cum summus honor finito conputet anno,

86 farrago libelli est PAOU, est farrago libelli GL'I', farra libelli Vind.
98 ac PAU, et Vind. Ψ 106 purpura maior Vind. 0¹1· et aut P aut p,
purprmaior A, purpuram actor G, purpuraz-maior L, purpura maiorum U
110 ne POT, nec Vind. Ψ 114 habitat P Vind. OT, habitas Ψ

