295

300

305

310

315

320

SATVRA ΙΙΙ 2 3

nam quid agas cum te furiosus cogat et idem
fortior? “unde uenis 2 '' exclamat, “ cuius aceto,
cuius conche tumes? quis tecum sectile porrum
sutor et elixi ueruecis labra comedit?
nil mihi respondes? aut dic aut accipe calcem.
ede ubi consistas: in qua te quaero proseucha 2 ''
dicere si temptes aliquid tacitusue recedas,
tantumdem est: feriunt pariter, uadimonia deinde
irati faciunt. libertas pauperis haec est:
pulsatus rogat et pugnis concisus adorat
ut liceat paucis cum dentibus inde reuerti.
nec tamen haec tantum metuas. nam qui spoliet te
non derit clausis domibus postquam omnis ubique
fixa catenatae siluit compago tabernae.
interdum et ferro subitus grassator agit rem:
armato quotiens tutae custode tenentur
et Pomptina palus et Gallinaria pinus,
sic inde huc omnes, tamquam ad uiuaria, currunt.
qua fornace graues, qua non incude catenae?
maximus in uinclis ferri modus, ut timeas ne
uomer deficiat, ne marrae et sarcula desint.
felices proauorum atauos, felicia dicas
saecula quae quondam sub regibus atque tribunis
uiderunt uno contentam carcere Romam.

his alias poteram et pluris subnectere causas.
sed iumenta uocant et sol inclinat, eundum est3
nam mihi commota iandudum mulio uirga
adnuit. ergo uale nostri memor, et quotiens te
Roma tuo refici properantem reddet Aquino
me quoque ad Heluinam Cererem uestramque Dianam
conuerte a Cumis. saturarum ego, ni pudet illas,
auditor gelidos ueniam caligatus in agros.’

293 conche ΡΒΣ Vind. U, concha. Ψ 295 post 296 posuit Pinzgerus

31⁷ incipit F iand- exP 318 adnuit P Vind., annuit Ψ, innuit S aliique

320 uestramque Vind. Ψ, ÷÷÷÷÷tamque P, uestamque p 321 conuerte P,

conaelle Vind. Ψ et supra seriptum P 322 auditor P Vind. F, adiutor Ψ

