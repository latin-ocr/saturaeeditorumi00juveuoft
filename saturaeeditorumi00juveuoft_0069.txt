SATVRA IV 2 7

80 temporibus diris, tractanda putabat inermi
iustitia. uenit et Crispi iucunda senectus,
cuius erant mores qualis facundia, mite
ingenium. maria ac terras populosque regenti
quis comes utilior, si clade et peste sub illa

85 saeuitiam damnare et honestum adferre liceret
consilium? sed quid uiolentius aure tyranni,
011111 quo de pluuiis aut aestibus aut nimboso
uere locuturi fatum pendebat amici?
ille igitur numquam derexit bracchia contra

90 torrentem, nec ciuis erat qui libera posset
uerba animi proferre et uitam inpendere uero.
810 multas hiemes atque octogensima uidit
solstitia, his armis illa quoque tutus in aula.
proximus eiusdem properabat Acilius aeui

95 cum iuuene indigno quem mors tam saeua maneret
et domini gladiis tam festinata3 sed olim
prodigio par est in nobilitate senectus,
unde fit ut malim fraterculus esse gigantis
profuit ergo nihil misero, quod comminus ursos

100 figebat Numidas Albana nudus harena
uenator. quis enim iam non intellegat artes
patricias? quis priscum illud miratur acumen,
Brute, tuum? facile est barbato inponere regi.
1100 11101101· uultu quamuis ignobilis ibat

105 Rubrius, offensae ueteris reus atque tacendae,
et tamen inprobior saturam scribente cinaede.
Montani quoque uenter adest abdomine tardus,
et matutino sudans Crispinus amomo
quantum uix redolent duo funera, saeuior illo

110 Pompeius tenui iugulos aperire susurro,

83 terras . . . regenti Vind. Ψ, terra . . . gerenti P 85 adferre PFT,
adferret Vind.‚ ferre Ψ 92 -ensima (similiaque passim) ex P, -essima Vind. Τ
96 tam P Vind. U, iam Ψ festinata P Vind. et ut uidetur L, destinata Ψ
97 in Vind. Ψρ 1100 amplior in P rasura, cum Pithoeus 98 gigantis P
Vind. Ψ, gigantum Prisc. G.L.K. 11 p. 101, item Einsiedlensis 34, Sang. D 236
871, Burn. 192 aliique 101 intellegit Vind. aliique

