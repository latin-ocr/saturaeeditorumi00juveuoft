D. IVNII IVVENALIS
SATVRARVM

LIBER PRIMVS

SATVRA I

SEMPER ego auditor tantum? numquamne reponam
uexatus totiens rauci Theseide Cordi?
inpune ergo mihi recitauerit ille togatas,
hic elegos? inpune diem consumpserit ingens

5 Telephus aut summi plena iam margine libri
scriptus et in tergo necdum finitus Orestes?
nota magis nulli domus est sua quam mihi lucus
Martis et Aeoliis uicinum rupibus antrum
Vulcani; quid agant uenti, quas torqueat umbras

10 Aeacus, unde alius furtiuae deuehat aurum
pelliculae, quantas iaculetur Monychus ornos,
Frontonis platani conuulsaque marmora clamant
semper et adsiduo ruptae lectore columnae.
expectes eadem a summo minimoque poeta.

15 et nos ergo manum ferulae subduximus, et nos
consilium dedimus Sullae, priuatus ut altum
dormiret. stulta est clementia, cum tot ubique
uatibus occurras, periturae parcere chartae.
cur tamen hoc potius libeat decurrere campo

2 cordi Ps Seruius Verg. Aen. XI 458, codri vind. Ψ Seruius Aen. 1 p. 4 l. 2
ed. Thil. 3 togatam G.L.K. Ν p. 524 6 scribtus P similiaque alibi, uelut
V11 61 inobs cum Arou. 16 syllae dedimus AL schol. Stat. Theb. 1 389

B

