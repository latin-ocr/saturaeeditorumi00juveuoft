SATVRA VI 5 9

si mediocris erit, spatium lustrabit utrimque
metarum et sortes ducet frontemque manumque
praebebit uati crebrum poppysma roganti.

585 diuitibus responsa dabunt Phryx augur et inde
conductus, dabit astrorum mundique peritus
atque aliquis senior qui publica fulgura condit.
plebeium in circo positum est et in aggere fatum3
quae nudis longum ostendit ceruicibus aurum

590 consulit ante falas delphinorumque columnas
an saga uendenti nubat caupone relicto.

hae tamen et partus subeunt discrimen et omnis
nutricis tolerant fortuna urguente labores,
sed iacet aurato uix ulla puerpera lecto.

595 tantum artes huius, tantum medicamina possunt,
quae steriles facit atque homines in uentre necandos
conducit. gaude, infelix, atque ipse bibendum
porrige quidquid erit3 nam si distendere uellet
et uexare uterum pueris salientibus, esses

600 Aethiopis fortasse pater, mox decolor heres
impleret tabulas numquam tibi mane uidendus.
transeo suppositos et gaudia uotaque saepe
ad spurcos decepta lacus, saepe inde petitos
pontifices, salios Scaurorum nomina falso

605 corpore laturos. stat Fortuna inproba noctu
adridens nudis infantibus: hos fouet omni
inuoluitque sinu, domibus tunc porrigit altis
secretumque sibi mimum parat, hos amat, his se

582 utrimque P, utrumque Ψ 585 dabunt PG, dabit Pru, feret ALO

inde ΡΣΨ, indi U, indus Brit. 15 Β xvn. hoc ferri potest, Imiz· plurali numero
non item, praesertim cum post conductus interpungendum esse uideatur, ut
alterum membrum a uerbo geminato incipiat: uide V1 57, 353, VII 185, 235,
VIII 89, 1x 19, XIII 34, 147. mihi uersus excidisse uidetur qui orationem sen-
tentiamque expleuerit ad hanc formam, Phryne augur et inde ubi croci nascuntur
conductus, hoc est Phryx et uerbi causa Cilix3 Cilicas enim uolatus cantusque
auium obseruasse auctor est Cicero de diu. 1 2 et 25. minus placet dabis Phryae
auyur et Inde 589 aurum nondum explicatum 592 hae Ψ, haec PSGO
sequente Ribbeckio 603 delata Ο aliique saepe G aliique, sepeque U, aff* P,
atque Ψρ 606 omni PF, omnes Ψ, ulnis Marklandus

