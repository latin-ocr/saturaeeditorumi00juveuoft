1 24 IVVENALIS

quae monstrant ipsi pueris traduntque parentes.
si damnosa senem iuuat alea, ludit et heres

5 bullatus paruoque eadem mouet arma fritillo,
nec melius de se cuiquam sperare propinquo
concedet iuuenis, qui radere tubera terrae,
boletum condire et eodem iure natantis
mergere ficedulas didicit nebulone parente

10 et cana monstrante gula. cum septimus annus
transierit puerum, nondum omni dente renato,
barbatos licet admoueas mille inde magistros,
hinc totidem, cupiet lauto cenare paratu
semper et a magna non degenerare culina.

23 quid suadet iuueni laetus stridore catenae

24 quem mire adficiunt inscripta, ergastula, carcer?

15 mitem animum et mores modicis erroribus aequos
praecipit, utque animas seruorum et corpora nostra
materia constare putet paribusque elementis,
an saeuire docet Rutilus, qui gaudet acerbo
plagarum strepitu et nullam Sirena flagellis

20 conparat, Antiphates trepidi laris ac Polyphemus,
tunc seliX‚ quotiens aliquis tortore uocato
uritur ardenti duo propter lintea ferro?

25 rusticus expectas ut non sit adultera Largae
filia, quae numquam maternos dicere moechos
tam cito nec tanto poterit contexere cursu
ut non terdecies respiret? conscia matri
uirgo fuit, ceras nunc hac dictante pusillas

30 implet et ad moechum dat eisdem ferre cinaedis.

‘1 concedet P, concedit. Ψ 9 ficellas Lachmannus 11 puerum PAU,
puero Ψ 23 et 24 ante 15 posui. primum uniuerse quid suadeat talis pater
interrogatur, deinde num mitem animum praecipiat; quem ordinem libri
inuertunt 24 supra mire scriptum nimium P. adficiendi uerbo similiter usus est
Plinius ep. 111 1 9 inscripta. Ψ, scripta PS, inscripti H. Richardsius 16 utque
olim Buechelerus, atque ΡΨ, etque Brit. 15 B ΧΠ et ut uidetur Ο animas
PAFU, animos GLOT 17 putet olim Buechelerus, putat ΡΨ. non quid
putet Rutilus sed quid exemplo doceat quaeritur. Buecheleri coniecturae
obstabat quod uerbo putet deerat subiectum: id nunc adest, uersibus 23 sq. in
suum locum reuocatis 18 rutilus OTU, rutulus AFGL, rutilis P 30
moechum PU, moechos Ψ Prisc. G.L.K. 11 p. 298 et 304, 111 p. 10 et 361

