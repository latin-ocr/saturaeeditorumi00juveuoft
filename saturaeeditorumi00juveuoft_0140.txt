9 8 IVVENALIS

270 praebet ab ingrato iam fastiditus aratro.
exitus ille utcumque hominis, sed torua canino
latrauit rictu quae post hunc uixerat uxor.
festino ad nostros et regem transeo Ponti
et Croesum, quem uox iusti facunda Solonis
275 respicere ad longae iussit spatia ultima uitae.
exilium et carcer Minturnarumque paludes
et mendicatus uicta Carthagine panis
hinc causas habuere: quid illo ciue tulisset
natura in terris, quid Roma beatius umquam,
280 si circumducto captiuorum agmine et omni
bellorum pompa animam exhalasset opimam
cum de Teutonico uellet descendere curru?
prouida Pompeio dederat Campania febres
optandas, sed multae urbes et publica uota
285 uicerunt3 igitur Fortuna ipsius et urbis
seruatum uicto caput abstulit. hoc cruciatu
Lentulus, hac poena caruit, ceciditque Cethegus
integer et iacuit Catilina cadauere toto.
formam optat modico pueris, maiore puellis
290 murmure, cum Veneris fanum uidet, anxia mater
usque ad delicias uotorum. ‘ cur tamen ² inquit
‘ corripias? pulchra gaudet Latona Diana.'
sed uetat optari faciem Lucretia qualem
ipsa habuit, cuperet Rutilae Verginia gibbum
295 †accipere atque suum Rutilae dare. filius autem
corporis egregii miseros trepidosque parentes
semper habet: rara est adeo concordia formae
atque pudicitiae. sanctos licet horrida mores
tradiderit domus ac ueteres imitata Sabinos,
300 praeterea castum ingenium uultumque modesto

272 uixerat PAGU, uixerit FLOT 274 quem uox iusti PAGU, iusti
quem uox Lo·1·‚ quem uox P 293 et 295 om. P 294 cuperes P sed corr.
295 suum PGU, suam Ψ. hoc Buechelerus, illud F riedlaenderus ferri posse
negat3 ego utrique adsentior. osque suum Weidnerus3 fortasse fuit cuperes . . .
osque tuum (oeque suum) 299 sabinos PG et (inos in raS.) P, sabinas ΨΡ
300 modesto PG, modestum Ψ

