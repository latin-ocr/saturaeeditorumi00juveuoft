8 Ο IVVENALIS

quid si numquam adeo foedis adeoque pudendis
utimur exemplis, ut non peiora supersint?

185 consumptis opibus uocem, Damasippe, locasti
sipario, clamosum ageres ut Phasma Catulli.
Laureolum uelox etiam bene Lentulus egit,
iudice me dignus uera cruce. nec tamen ipsi
ignoscas populo: populi frons durior huius,

190 qui sedet et spectat triscurria patriciorum,
planipedes audit Fabios, ridere potest qui
Mamercorum alapas. quanti sua funera uendant
quid refert? uendunt nullo cogente Nerone,
nec dubitant celsi praetoris uendere ludis.

195 finge tamen gladios inde atque hinc pulpita poni,
quid satius? mortem sic quisquam exhorruit, ut sit
zelotypus Thymeles, stupidi collega Corinthi?
res haut mira tamen citharoedo principe mimus
nobilis. haec ultra quid erit nisi ludus? et illic

200 dedecus urbis habes, nec murmillonis in armis
nec clipeo Gracchum pugnantem aut falce supina,
damnat enim tales habitus: mouet ecce tridentem.
nec galea faciem abscondit, sed damnat et odit:
postquam uibrata pendentia retia dextra

‘205 nequiquam effudit, nudum ad spectacula uoltum
erigit et tota fugit agnoscendus harena.
credamus tunicae, de faucibus aurea cum se
porrigat et longo iactetur spira galero.
ergo ignominiam grauiorem pertulit omni

210 uulnere cum Graccho iussus pugnare secutor.

libera si dentur populo suffragia, quis tam

183 quid Ψ, quod P aliique 194 del. Rupertius 195 poni P, pone ¹1¹7
ponunt F 196 sic Ο aliique, si ΡΨ 198 mimus EGU, item P sed aut
imu aut mus in ras„ natus Ψ 201 pugnantem aut PAGU, aut pugnantem
FLOT 202 203 uerba sed damnat et odit et mouet ecce tridentem inter se
transposui: sic et secl particula apta fit et uitiosum tollitur asyndeton et recte
procedunt sententiae. Gracchus nou murmillonis secutoris Thracis arma sumit,
sed tridentem retiarii3 non abscondit faciem, sed nudum uoltum erigit. u. 202
del. Rupertius‚ uerba secl damnat . . . abscondit Hermannus 203 faciem
PAGU, frontem LOT, fontem P sed PAGU, et rLo‘r 207 quid tunicae
credendum sit significaui ad VI frag. Oxon. u. 10

