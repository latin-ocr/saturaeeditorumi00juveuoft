5 6 IVVENALIS

continuo flexi crimen facinusque capilli.
quid Psecas admisit? quaenam est hic culpa puellae,
495 si tibi displicuit nasus tuus? altera laeuum
extendit pectitque comas et uoluit in orbem.
est in consilio materna admotaque lanis
emerita quae cessat acu 3 sententia prima
huius erit, post hanc aetate atque arte minores
500 censebunt, tamquam famae discrimen agatur
aut animae: tanta est quaerendi cura decoris.
tot premit ordinibus, tot adhuc conpagibus altum
aedificat caput, Andromachen a fronte uidebis :
post minor est, credas aliam. cedo, si breue parui
,205 sortita est lateris spatium, breuiorque uidetur
uirgine Pygmaea nullis adiuta coturnis,
et leuis erecta consurgit ad oscula planta.
nulla uiri cura interea nec mentio fiet
damnorum. uiuit tamquam uicina mariti,
510 hoc solo propior, quod amicos coniugis odit
et seruos, grauis est rationibus, ecce furentis
Bellonae matrisque deum chorus intrat et ingens
semiuir, obscaeno facies reuerenda minori,
mollia qui rapta secuit genitalia testa
515 iam pridem, cui rauca cohors, cui tympana cedunt
plebeia et Phrygia uestitur bucca tiara.
grande sonat metuique iubet Septembris et austri
aduentum, nisi se centum lustrauerit ouis
et xerampelinas ueteres donauerit ipsi,
520 ut quidquid subiti et magni discriminis instat
in tunicas eat et totum semel expiet annum.
hibernum fracta glacie descendet in amnem,

495 laeuum et orbem coniungenda sunt: uide vm 58 sq. plurima . . .
uictoria, 207 sq. aurea . . . spira, x 41 sq. publicus . . . seruus, XI 140 sq.
latuissima . . . cena, quaeque ex aliis scriptoribus ad Manil. 1 269 attuli 501
tanta PEFG, tanti Ψ 504 breue hoc uersu et insequenti breuior quenalem
posuisse uix credibile est; quod idem sentio de duplici deformem x 191 et 192,
sicut de summi bis posito 11 104 et 105 511 grauis est ALOU, gram's ¹1¹,
graues F, graui PG, unde Buechelerus qrauior, quasi uicinarum quoque sumptus
aliqua ex parte marito tolerandi sint 518 nisi Ψ, si P, om. P

