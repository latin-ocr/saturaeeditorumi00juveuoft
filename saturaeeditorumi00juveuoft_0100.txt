5 8 IVVENALIS

dixerit astrologus, credent a fonte relatum
555 Hammonis, quoniam Delphis oracula cessant
et genus humanum damnat caligo futuri.
praecipuus tamen est horum, qui saepius exul.
cuius amicitia conducendaque tabella
magnus ciuis obit et formidatus Othoni.
560 inde fides artis, sonuit si dextera ferro
laeuaque, si longe castrorum in carcere mansit.
nemo mathematicus genium indemnatus habebit,
sed qui paene perit, cui uix in Cyclada mitti
contigit et parua tandem caruisse Seripho.
565 consulit ictericae lento de funere matris,
ante tamen de te Tanaquil tua3 quando sororem
efferat et patruos, an sit uicturus adulter
post ipsam, quid enim maius dare numina possunt?
haec tamen ignorat quid sidus triste minetur
570 Saturni, quo laeta Venus se proferat astro,
quis mensis damnis, quae dentur tempora lucro:
illius occursus etiam uitare memento
in cuius manibus ceu pinguia sucina tritas
cernis ephemeridas, quae nullum consulit et iam
575 consulitur, quae castra uiro patriamque petente
non ibit pariter numeris reuocata Thrasylli.
ad primum lapidem uectari cum placet, hora
sumitur ex libro, si prurit frictus ocelli
angulus, inspecta genesi collyria poscit,
580 aegra licet iaceat, capiendo nulla uidetur
aptior hora cibo nisi quam dederit Petosiris.

554 fonte F aliique, schol. Stat. Theb. 111 476, fronte ΡΨ, uide Stat. Theb.
v111 201 corm'yeri uatis nemus 558 et 559 om. PFG neque interpretatur Σ,
sed uide G. L.K. VII p. 544 formidatam tabellam, pinacem. quenalis esse
uidentur sed alieno loco positi 560 artis PAGO, arti FLTU 561 longe Ο
sicut coniecerat Buechelems, longa P, longo Ψ. lonae, diu, ut VII 41 longle
ferrata 565 hictericae (uel -ce) AGT, hecterice U, hic tetricae PFO, haec
tetrice L 569 haec . . . ignorat GLOU, haee . . . ignorant Τ probante
Ribbeekio, nec . . . ignorat A, nec . . . ignorant P, hic . . . ignorant F, nee
habet S, et iynorat et iqnorant interpretatur Σ 571 quis PU, qui Ψ, quid G

dantur temporalia lucra P 575 petente PAGT, petenti FLO, potenti U
579 poscit Ψ, poscunt P

