LIBER QVINTVS

SATVRA XI I Ι

Exemplo quodcumque malo committitur, ipsi
displicet auctori. prima est haec ultio, quod se
iudice nemo nocens absoluitur‚ improba quamuis
gratia fallaci praetoris uicerit urna.

5 quid sentire putas homines, Caluine‚ recenti
de scelere et fidei uiolatae crimine? sed nec
tam tenuis census tibi contigit, ut mediocris
iacturae te mergat onus, nec rara uidemus
quae pateris: casus multis hic cognitus ac iam

10 tritus et e medio fortunae ductus aceruo.
ponamus nimios gemitus. flagrantior aequo
non debet dolor esse uiri nec uulnere maior.
tu quamuis leuium minimam exiguamque malorum
particulam uix ferre potes spumantibus ardens

15 uisceribus, sacrum tibi quod non reddat amicus
depositum? stupet haec qui iam post terga reliquit
sexaginta annos Fonteio consule natus?
an nihil in melius tot rerum proficis usu?
magna quidem, sacris quae dat praecepta libellis,

20 uictrix fortunae sapientia, ducimus autem

1-6 ratio sententiarum haec est : qui male fecit, se ipse improbat 3 multo magis

ab aliis improbatur 4 fallaci PG aliique et codices plerique Seruii Aen. V1 431,

fallacis Ψ qui praetoris codd. pler. Seru„ opinor propter Vergilii quaesitor

urna. Psu aliique et codd. pler. Seru„ urnam Ψ 5 homines U vinariensis
Rupertfi, omnes ΡΨ praeter rem 13 laborum FO 18 an ΡὸΨ, ad F, at 0¹1·

proficis Ψ, proficit P aliique propter stupet et reliquit, proficit usus Iahnius

tamquam ex Σ, qui tanti temporis usus ozon tibi proficit habet 19 quidem

PAPGU, equidem LO'I'

115

