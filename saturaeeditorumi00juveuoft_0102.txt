6 Ο IVVENALIS

ingerit utque suos semper producit alumnos.
610 hic magicos adfert cantus, hic Thessala uendit
philtra, quibus ualeat mentem uexare mariti
et solea pulsare natis. quod desipis, inde est,
inde animi caligo et magna obliuio rerum
quas modo gessisti. tamen hoc tolerabile, si non
615 et furere incipias ut auunculus ille Neronis,
cui totam tremuli frontem Caesonia pulli
infudit. quae non faciet quod principis uxor?
ardebant cuncta et fracta conpage ruebant
non aliter quam si fecisset Iuno maritum
620 insanum. minus ergo nocens erit Agrippinae
boletus, siquidem unius praecordia pressit
ille senis tremulumque caput descendere iussit
in caelum et longa manantia labra saliua:
haec poscit ferrum atque ignes, haec potio torquet,
625 haec lacerat mixtos equitum cum sanguine patres.
tanti partus equae, tanti una uenefica constat.
oderunt natos de paelice; nemo repugnet,
nemo uetet, iam iam priuigninn occidere fas est.
uos ego, pupilli, moneo, quibus amplior est res,
630 custodite animas et nulli credite mensae:

inter 614 et 615 U 011111 paucis tres uersus habet quos infra ponam; eosdem post
601 corrupte scriptos exhibet Laur. XXXIV 42; ad 614 adfert Valla, quos inquit
iu antiquissimo leyimus codice et Probus etiam reffert

semper aquam portes rimosa ad dolia, semper

istud onus subeas, ipsis manantibus urnis,

quo (Laur.‚ quod U Valla) rabidus nostro Phalarim de
rege dedisti

haec ut quenalis esse puto (quis enim talia illaturus erat 2) ita laudo iudicium
eius, siue poeta fuit siue interpolator, qui eorum in locum uersum 615 substituit 3
tam miris ambagibus sententiam inuoluunt, quam in Classical Review uol. xv
pp. 265 sq. explicaui, ubi quod aut istud aut ipsis in peius mutandum esse dixi,
haud scio an clementius quam uerius iudicauerim. significatur assidua coitus
libido amatorio medicamento incitata, Danaidum labori similis et in furorem
suadens. de tertio uersu uide v 25 de conuiua Corybanta, Mart VI 11 9 praestem
Pyladen, Sen. de tran. an. 14 4 Phalaris ille pro Caligula 623 longa . . .
saliua (hoc S) PPG, longam . . . saliuam Ψ 626 tanti altero loco P2G,
quantum Ψ

