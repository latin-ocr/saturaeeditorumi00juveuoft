4 8 IVVENALIS

maiorem quam sunt duo Caesaris Anticatones
illuc, testiculi sibi conscius unde fugit mus,
340 intulerit, ubi uelari pictura iubetur
quaecumque alterius sexus imitata figuras.
et quis tunc hominum contemptor numinis, aut quis
simpuuium ridere Numae nigrumque catinum
et Vaticano fragiles de monte patellas
345 ausus erat? sed nunc ad quas non Clodius aras?
[audio quid ueteres olim moneatis amici,
‘ pone seram, cohibe.' sed quis custodiet ipsos
custodes? cauta est et ab illis incipit uxor.]
iamque eadem summis pariter minimisque libido,
350 nec melior silicem pedibus quae conterit atrum
quani quae longorum uehitur ceruice Syrorum.
ut spectet ludos, conducit, Ogulnia uestem,
conducit comites, sellam, ceruical, amicas,
nutricem et flauam, cui det mandata, puellam.
355 haec tamen argenti superest quodcumque paterni
leuibus athletis et uasa nouissima donat.
multis res angusta domi, sed nulla pudorem
paupertatis habet nec se metitur ad illum
quein dedit haec posuitque modum. tamen utile quid sit
360 prospiciunt aliquando uiri, frigusque famemque
formica tandem quidam expauere magistra:
prodiga non sentit pereuntem semina censum.
ac, uelut exhausta recidiuus pullulet arca

339 illuc testiculi Ψ, illud testiculis PS unde Ψ, inde P 341 figuras P
Aron„ figura est FGO, figuram est ALTU 343 simpuuium ΣΨ, simpulum PS
que P fior. Sang. U, ue Ψ 345 clodius PS Burn. 192, claudius Σ Arou. Ψ
346-348 utpote ex fragmenti Oxoniensis uersibus 30-34 contractos del. M.
Maasius 347 cohibe Ψ, prohibe P 353 conducunt G.L.K. VI p. 231 359
tamon ad aliquando pertinet, non ad praecedentia refertur : uide e.c. Caes. b.c. ΙΙΙ
51 5 mque proelio decertare uoluit, quac res tamenfortassc aliquem reciperet casum
363 recidiuus duo Rupertii ad pullulandi uerbum accommodatissime (Seru.
Aen. x 58 recidiua, renascentia. tractus autem sermo est ab arboribus, quac taleis
sectis pullulant), reuidius G, rediuiuus ΡΨ, quod ne tum quidem aptissimum
esset si pro eo quod est reminiscens Latine diceretur: atqui non dicitur, nam
multum falluntur qui reclim'umz senem Sen. exc. contr. 111 4 intellegunt a mor-
tuis excitatum. rediuiua pro recidiua cod. Romanus Verg. Aen. x 58, item Silii
libri plerique 1 106, cod. Etruscus Seu. Tro. 472, duo libri Claud. XLIV 66, unus
Auson. grat. act. 33, quibus exemplis plura addi possunt

