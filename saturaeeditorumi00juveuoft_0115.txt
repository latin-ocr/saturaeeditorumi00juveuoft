SATVRA VIII 73

fumosos equitum cum dictatore magistros,
si coram Lepidis male uiuitur? effigies quo

10 tot bellatorum, si luditur alea pernox
ante Numantinos, si dormire incipis ortu
luciferi, quo signa duces et castra mouebant?
cur Allobrogicis et magna gaudeat ara
natus in Herculeo Fabius lare, si cupidus, si

15 uanus et Euganea quantumuis mollior agna,
si tenerum attritus Catinensi pumice lumbum
squalentis traducit auos emptorque ueneni
frangenda miseram funestat imagine gentem?
tota licet ueteres exornent undique cerae

20 atria, nobilitas sola est atque unica uirtus.
Paulus uel Cossus uel Drusus moribus esto,
hos ante effigies maiorum pone tuorum,
praecedant ipsas illi te consule uirgas.
prima mihi debes animi bona. sanctus haberi

25 iustitiaeque tenax factis dictisque mereris?
agnosco procerem3 salue, Gaetulice, seu tu
Silanus: quocumque alto de sanguine rarus
ciuis et egregius patriae contingis ouanti,
exclamare libet populus quod clamat Osiri

30 inuento. quis enim generosum dixerit hunc qui
indignus genere et praeclaro nomine tantum
insignis? nanum cuiusdam Atlanta uocamus,
Aethiopem Cycnum, prauam extortamque puellam
Europen3 canibus pigris scabieque uetusta

35 leuibus et siccae lambentibus ora lucernae
nomen erit pardus, tigris, leo, si quid adhuc est

8 fumosos PF, famosos Ψ, flamosos (la ex corr.) U 11 ortu P, ortus Ψ

17 traducit PSAU, producit Ψ, producat T 19 tot licet κ ÷÷ P 27
aito H. Richardsius‚ alio ΡΨ, ut in ceteris se εὑρήκαμεν συγχαίρομεν exclama-
turum dicat poeta, Gaetulicos autem et Silanos excipiat; quod incommodum
ut deuitent nonnulli leuiorem post Silanus, grauiorem post ouanti distinctionem
ponunt, non minus intolerabiliter omissa particula disiunctiua (salue, Gaetulice,
seu tu Silanus, quocumque alio de sanquine cantiuyis). alto a sanquine Vergilius
dixit Aen. 1v 230, v 45, VI 500 3 alius et altus in quenalis libris confusa sunt x
150 33 prauam FGTU et (ra in litura) P, paruam ALO

