3 2 IVVENALIS

seruatur domino, dextram cohibere memento 3
salua sit artoptae reuerentia. finge tamen te
inprobulum, superest illic qui ponere cogat:

‘ uis tu consuetis, audax conuiua‚ canistris

75 impleri panisque tui nouisse colorem 2³
‘ scilicet hoc fuerat, propter quod saepe relicta
coniuge per montem aduersum gelidasque cucurri
Esquilias, fremeret saeua cum grandine uernus
Iuppiter et multo stillaret paenula nimbo?

80 aspice quam longo distinguat pectore lancem
quae fertur domino squilla, et quibus undique saepta
asparagis qua despiciat conuiuia cauda,
dum uenit excelsi manibus sublata ministri.
sed tibi dimidio constrictus cammarus ouo

85 ponitur exigua feralis cena patella.
ipse Venafrano piscem perfundit, at hic qui
pallidus adfertur misero tibi caulis olebit
lanternam3 illud enim uestris datur alueolis quod
canna Micipsarum prora subuexit acuta,

90 propter quod Romae cum Boccare nemo lauatur,
quod tutos etiam facit a serpentibus atris.
mullus erit domini, quem misit Corsica uel quem
Tauromenitanae rupes, quando omne peractum est
et iam defecit nostrum mare, dum gula saeuit,

95 retibus adsiduis penitus scrutante macello
proxima, nec patimur Tyrrhenum crescere piscem.
instruit ergo focum prouincia, sumitur illinc
quod captator emat Laenas, Aurelia uendat.
Virroni muraena datur, quae maxima uenit

100 gurgite de Siculo3 nam dum se continet Auster,
dum sedet et siccat madidas in carcere pinnas,

⁷2 artoptae P Probus Vanae, arto opta e Vind„ artot optae F, artocopi Ψ

80 distinguat P Vind.‚ distendat. Ψ, distentat 1:1¹ 88 datm- vind. Ψ,
dabitur Pso 91 om. P Vind.‚ add. in marg. aut P aut p, item pristino
atramento U, ante 90 ponit 0, quas turbas excitauit homoeoteleuton mur, atris

atris P siue p et Ψ (nam de U errauit Iahnius), afros duo Rupertii Gay-
baeenses 96 patimur PFLOT, patitur vind. AGU post hunc uersum
desinit vind.

