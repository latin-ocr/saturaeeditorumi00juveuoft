74 IVVENALIS

quod fremat in terris uiolentius. ergo cauebis
et metues ne tu sic Creticus aut Camerinus.
his ego quem monui? tecum est mihi sermo, Rubelli
40 Blande. tumes alto Drusorum stemmate, tamquam
feceris ipse aliquid propter quod nobilis esseS,
ut te conciperet quae sanguine fulget Iuli,
non quae uentoso conducta sub aggere texit.
‘ uos humiles ' inquis ‘ uolgi pars ultima nostri,
45 quorum nemo queat patriam monstrare parentis,
ast ego Cecropides.' uiuas et originis huius
gaudia longa feras. tamen ima plebe Quiritem
facundum inuenies, solet hic defendere causas
nobilis indocti; ueniet de plebe togata
50 qui iuris nodos et legum aenigmata soluat;
hinc petit Euphraten iuuenis domitique Bataui
custodes aquilas armis industrius: at tu
nil nisi Cecropides truncoque simillimus Hermae.
nullo quippe alio uineis discrimine quam quod
55 illi marmoreum caput est, tua uiuit imago.
dic mihi, Teucrorum proles, animalia muta
quis generosa putet nisi fortia. nempe uolucrem
sic laudamus equum, facili cui plurima palma

37 fremat PFGOU, fremit AL'I' 38 sic H. Iunius, si P ut uidetur, sis Ψ
40 stemmate PFOU, stemate G. sanguine LOT 49 ueniet PFGO'I', uem't
et AL et (uenit supra et scripto) U plebe PAGLU fortasse ex u. 47, gente
roT; scribendum suspicor pube, quod in plebe mutatum est u. 256 et Stat.
Theb. 1 619. reete per se plebs coyata pro humilibus ciuibus dicitur, sed prae-
cessit ima plebe u. 47, ut pondus orationis necessario in diuersa adiectiua, non in
iteratum plebis nomen, incumbat et plebs togata imae plebi siue, ut ait Horatius
epist. 1 7 65, tunicato popello contraria ponatur. quod cum alienum ac potius
peruersum esse appareat, ut ex ima plebe causidici, ex togata autem iurisconsulti
nasci dicantur, altera lectio adhibenda est ; in qua quod forsitan desiderari
uideatur hominis tenui loco orti significatio, ego poetam uerba ast eqo Cecrwides
per iocum sic accipere existimo tamquam se reapse a Cecrope rege Atheniensium
prognatum praedicet Rubellius, ut Romanus non sit3 atque hoc esse cur u. 47
Quiritem et 49 toqata adiciantur, quae, si tantum (le ignobilitate sermo esset,
mire abundarent 51 hinc GU sicut coniecerat WVeidnerus, hic ΡΨ, quod nemo
non ad iurisconsultum modo commemoratum relaturus erat, sieut u. 48 idem pro-
nomen eum significat cuius proxime praecessit mentio. hinc, indidem unde priores
duo 5⁷ putet PAFL, putat GOTU 58 sacili palma ablatiuus est, Catull.
62 11 non facilis nobis, aequales, palma parata cst ; inter se opponuntur plurima
et u. 63 rara 3 de ordine uerborum dixi ad vi 495

