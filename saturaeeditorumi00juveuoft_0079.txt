SATVRA VI 3 7

uiderunt primos argentea saecula moechos.

25 conuentum tamen et pactum et sponsalia nostra
tempestate paras, iamque a tonsore magistro
pecteris, et digito pignus fortasse dedisti.
certe sanus eras. uxorem, Postume, ducis?
dic qua Tisiphone, quibus exagitere colubris.

30 ferre potes dominam saluis tot restibus ullam,
cum pateant altae caligantesque fenestrae,

011111 tibi uicinum se praebeat Aemilius pons?
aut, si de multis nullus placet exitus, illud
nonne putas melius, quod tecum pusio dormit?

35 pusio, qui noctu non litigat, exigit a te
nulla iacens illic munuscula, nec queritur quod
et lateri parcas nec quantuni iussit anheles.

sed placet Vrsidio lex Iulia, tollere dulcem
cogitat heredem, cariturus turture niagno

40 mullorumque iubis et captatore macello.
quid fieri non posse putes, si iungitur ulla
Vrsidio? si moechorum notissimus olim
stulta maritali iani porrigit ora capistro,
quem totiens texit perituri cista Latini?

45 quid quod et antiquis uxor de moribus illi
quaeritur? o medici, nimiam pertundite uenam.
delicias hominis! Tarpeium limen adora
pronus et auratam Iunoni caede iuuencam,
si tibi contigerit capitis matrona pudici.

50 paucae adeo teretis uittas contingere dignae,

25 et alterum om. Po 28 ducis PATU, duces FGLO 29 quibus om. P et
post amquam spatium quinque litterarum reliquit exagitem Ο aliique, exa-
gitte÷÷÷ U, exagitare ΡΨ, qua praesentis indicatiui forma pauci praeterquam in
uerbis deponentibus usi sunt, quenalis ne in his quidem 34 et 35 pusio Ψ
Probus Vallae, pungio Psz (scilicet scriptum fuerat punsio), pugio F 35 exa·
gitatue P 46 nimiam PFT, mediam Ψ 50 teretia* cereris ΡΨ. Cereris
uittas continqere diymzs interpretantur matronas quae festa piae Cereris amma cele-
braturae per nouem noctes uenerem tactusque uiriles in uetitis numerent, Ouid. met.
x 434 sq. ε quasi uero hoc feminae pudendum sit et una cum oris impuritate ei
exprobrari possit, quod intra nouem dies cum marito concubuerit. non minus
absurde Σ quae possunt sacerdotes Cereris csse. manifestum est significari uittas
tenues, insiyne pudoris: uide Ouid. ex Pont. 111 3 51 sq. scripsimus haec illis
quarum nec uitta pudicos Ι contiozqit crines nec stola longa pedes

